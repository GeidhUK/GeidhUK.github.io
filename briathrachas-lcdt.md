---
layout: page
title: Briathrachas LCDTQ+
permalink: /briathrachas-lcdt/
---

<p>'S e seo liosta dhen briathrachas LCDTE+ a bhios mi a' cleachdadh air an làrach-lìn seo. Cuiribh fios thugam air <a href="https://twitter.com/intent/tweet?screen_name=GeidhUK">Twitter</a> no <a href="mailto:chris@macmhicheil.uk">Post-d</a> ma lorgas sibh mearachd no facal a tha a dhìth.</p>
<p class="text-muted"><em>Below is a list of the LGBTI+ vocabulary used on this site. Let me know on <a href="https://twitter.com/intent/tweet?screen_name=GeidhUK">Twitter</a> or <a href="mailto:chris@macmhicheil.uk">Email</a> if you spot a mistake or a missing word.</em></p>
<h3 style="text-align: center;"><a href="#A">A</a> | <a href="#B">B</a> | <a href="#C">C</a> | <a href="#D">D</a> | <a href="#E">E</a> | <a href="#F">F</a> | <a href="#G">G</a> | <a href="#H">H</a> | <a href="#I">I</a> | <a href="#L">L</a> | <a href="#M">M</a> | <a href="#N">N</a> | <a href="#O">O</a> | <a href="#P">P</a> | <a href="#R">R</a> | <a href="#S">S</a> | <a href="#T">T</a> | <a href="#U">U</a></h3>
<h3><strong><a name="A"></a>A</strong></h3>
<h4>A’ tighinn a-mach</h4>
<div class="text-muted"><em>(coming out)</em></div>
<p>Innse do dhaoine eile mu do fheisealachd no do dhearbh-aithne gnè.</p>
<h4>Achd Aithneachadh Gnè</h4>
<div class="text-muted"><em>(Gender Recognition Act 2004)</em></div>
<p>Achd Pàrlamaid an Rìoghachd Aonaichte a bhios a' toirt cead do dhaoine a bhith ag atharrachadh an gnè aca gu laghail.</p>
<h4>Annlachd Inneamh Dìon-slàinte</h4>
<div class="text-muted"><em>(Acquired Immunodeficiency Syndrome / AIDS)</em></div>
<p>Buidheann de ghalaran agus tinneasan a bhios euslaintich HIV+ a' fulang nuair a tha HIV air an siostam dìon-slàinte aca a mhilleadh.</p>
<h4>Annas dhen dà-sheòrsachd</h4>
<div class="text-muted"><em>(bicurious)</em></div>
<p>Ma tha annas aig cuideigin dhen dà-sheòrsachd, tha ùidh aca ann am feise ri duine de ghnè nach eil a' co-fhreagairt an feisealachd àbhaisteach aca.</p>
<p>M.e. fireannach co-sheòrsach no boireannach eile-sheòrsach a tha airson feise ri boireannach agus fireannach eile-sheòrsach no leasbach a tha airson feise ri fireannach.</p>
<h4>Aon-ghnèitheach</h4>
<div class="text-muted"><em>(same-gender)</em></div>
<p>A' buntainn ri no a' toirt iomradh air daoine dhen aon gnè.</p>
<h4>Aon-sheòrsach</h4>
<div class="text-muted"><em>(same-sex)</em></div>
<p>A' buntainn ri no a' toirt iomradh air daoine dhen aon seòrsa.</p>
<h4>Ath-bhuileachadh gnè</h4>
<div class="text-muted"><em>(gender reassignment)</em></div>
<p>An atharrachadh, le lannsaireachd is leigheasan brodaig, de fheartan gnè corporra gu gnè eile.</p>
<h3><strong><a name="B"></a>B</strong></h3>
<h4>Bànrigh draga</h4>
<div class="text-muted"><em>(drag queen)</em></div>
<p>Fèistear fireann a bhios a' cur air aodach "boireannaich" mar phàirt de thaisbeanadh.</p>
<h4>Bhìoras Dìon-slàinte Daonna</h4>
<div class="text-muted"><em>(Human Immunodeficiency Virus / HIV)</em></div>
<p>Bhìoras a bhios a' milleadh ceallan anns an t-siostam dìon-slàinte agus a' lagachadh an comas a bhith a' sabaid galaran agus tinneasan. Nuair a tha an siostam dìon-slàinte air a mhilleadh bidh cuid de dh’euslaintich a' fulang buideann de ghalaran agus tinneasan a tha air an ainmeachadh AIDS.</p>
<h4>Bìnearachd gnè</h4>
<div class="text-muted"><em>(gender binary)</em></div>
<p>Siostam seòrsachaidh gnè le dà ghnè no dà sheòrsa eadar-dhealaichte .i. boireann is fireann. Tha an siostam seo an dùil ri seòrsa, gnè agus feisealachd a tha uile co-ionann ri chèile .i. fear le coltas, feartan agus dearbh-aithne gnè fireannach agus aig a bheil miann eile-sheòrsach air boireannaich.</p>
<h4>Brodag-gnè</h4>
<div class="text-muted"><em>(sex hormone)</em></div>
<p>Stuth ceimigeach, a leithid estrogen no teisteostaron, air a dhèanamh anns a' bhodhaig a bhios a' riaghladh leasachadh gnèitheasach agus an t-siostam gineamhainn.</p>
<h3><strong><a name="C"></a>C</strong></h3>
<h4>Caismeachd pròise</h4>
<div class="text-muted"><em>(pride march)</em></div>
<p>Tachartas a bhios a' comharrachadh a' choimhearsnachd LCDT+. Uaireannan tha iad air an cleachdadh airson fianais a thogail an-aghaidh claon-bhreith air choireigin m.e. neo-ionannachd pòsaidh. Bidh a' chuid as motha de thachartasan pròise a' tachairt gach bliadhna, agus bidh mòran a' tachairt air feadh an t-Òg-mhios gus na Stonewall Riots, a thachair ann an 1969, a chomharrachadh.</p>
<h4>Caraid</h4>
<div class="text-muted"><em>(ally)</em></div>
<p>Mar as trice 's e caraid na dhaoine eile-sheòrsach no cios-ghnèitheach a bhios a' toirt taic dhan a' choimhearsnachd LCDT+.</p>
<h4>Cios-ghnèitheach</h4>
<div class="text-muted"><em>(cisgender)</em></div>
<p>Tha cios-ghnèitheach a' toirt iomradh air cuideigin aig a bheil dearbh-aithne gnè a tha co-ionann ris an gnè breith aca .i. fear aig a bheil dearbh-aithne fireann agus boireannach le dearbh-aithne boireann.</p>
<h4>Co-ghnèitheach</h4>
<div class="text-muted"><em>(cogender)</em></div>
<p>Tha co-ghnèitheach na dhearbh-aithne in-ghabhalach a tha mar aonadh de dhà no barrachd gnèithean. Tha daoine co-ghnèitheach ceart gu leòr le bhith air aithneachadh mar gnè sam bith a tha na phàirt dhen dhearbh-aithne aca.</p>
<h4>Co-ionannachd gnè</h4>
<div class="text-muted"><em>(gender equality)</em></div>
<p>Bun-bheachd gu bheil a h-uile duine co-ionann agus gum bu chòir na h-aon cothroman agus còirichean a bhith aig a h-uile daoine ge b' e an gnè aca.</p>
<h4>Co-ionannachd pòsaidh</h4>
<div class="text-muted"><em>(marriage equality)</em></div>
<p>An comas pòsadh, leis a h-uile còraichean co-cheangailte, ge b' e gnè no seòrsa nan daoine a tha airson pòsadh.</p>
<h4>Co-sheòrsach</h4>
<div class="text-muted"><em>(gay / homosexual)</em></div>
<p>Mar as trice tha co-sheòrsach a' toirt iomradh air fireannach aig a bheil miann air fireannaich eile, ach tha e cuideachd air a chleachdadh gus iomradh a thoirt air a' choimhearsnachd LCDT+ san fharsaingeachd.</p>
<h4>Còirichean co-ionann</h4>
<div class="text-muted"><em>(equal rights)</em></div>
<p>Bun-bheachd gu bheil a h-uile duine co-ionann agus gum bu chòir na h-aon cothroman agus còirichean a bhith aig a h-uile daoine ge b' e rudan a leithid gnè, feisealachd, creideamh, aois no cinneadh.</p>
<h4>Cùisean co-cheangailte ri gnè</h4>
<div class="text-muted"><em>(gender issues)</em></div>
<p>Cùis no dragh sam bith air a dhearbhadh le eadar-dhealachaidhean stèidhichte air gnè.</p>
<h3><strong><a name="D"></a>D</strong></h3>
<h4>Dà-ghnèitheach</h4>
<div class="text-muted"><em>(bigender)</em></div>
<p>Tha dà-ghnèitheach a' toirt iomradh air cuideigin a bhios ag aithneachadh mar dà ghnè gu tur eadar-dhealaichte. Bidh cuid de dhaoine dà-ghnèitheach ag atharrachadh eadar na gnèithean aca aig diofar amannan ach bidh cuid eile ag aithneachadh mar dà ghnè aig an aon àm.</p>
<h4>Dà-sheòrsach</h4>
<div class="text-muted"><em>(bisexual)</em></div>
<p>Mar as trice tha dà-sheòrsach a' toirt iomradh air cuideigin aig a bheil miann air boireannaich agus fireannaich, ach tha e cuideachd a' toirt iomradh air cuideigin aig a bheil miann air daoine eile ge b' e an gnè aca.</p>
<h4>Dearbh-aithne gnè</h4>
<div class="text-muted"><em>(gender identity)</em></div>
<p>An dòigh anns a bhios cuideigin a' toirt iomradh air an gnè aca. Dh'fhaodadh e bhith co-ionann ris an gnè breith aca mar a tha le daoine cios-ghnèitheach no dh'fhaodadh e bhith eadar-dhealaichte mar a tha e le daoine tar-ghnèitheach, neo-bhìnearaidh is eile.</p>
<h3><strong><a name="E"></a>E</strong></h3>
<h4>Eadar-ghnèitheach</h4>
<div class="text-muted"><em>(non-binary)</em></div>
<p>Tha eadar-ghnèitheach a' toirt iomradh air cuideigin aig nach eil dearbh aithne boireann no fireann. Ma dh'fhaodte gum bi iad a' toirt iomradh orra fhèin mar mheasgachadh dhen dà chuid, mar eadar-ghnèitheach no mar rudeigin gu tur eadar-dhealaichte.</p>
<h4>Eadar-sheòrsach</h4>
<div class="text-muted"><em>(intersex)</em></div>
<p>Tha daoine eadar-sheòrsach air am breith le aon de ghrunn atharrachaidhean anns na feartan gnè aca. Mar as trice thèid seòrsa a shuidheachadh orra aig àm breith ach uaireannan cha bhi iad ag aithneachadh leis mar a dh’fhàsas iad nas sìne agus bidh iad airson an gnè no an seòrsa aca atharrachadh.</p>
<h4>Earotaigeachd cho-sheòrsach</h4>
<div class="text-muted"><em>(homoeroticism)</em></div>
<p>Miann feise eadar daoine dhen aon gnè no seòrsa.</p>
<h4>Eile-sheòrsach</h4>
<div class="text-muted"><em>(heterosexual)</em></div>
<p>Tha eile-sheòrsach a' toirt iomradh air cuideigin aig a bheil miann air gnè eile .i. fireannach aig a bheil miann air boireannaich.</p>
<h3><strong><a name="F"></a>F</strong></h3>
<h4>Far-ghnèitheach</h4>
<div class="text-muted"><em>(genderqueer / non-binary)</em></div>
<p>Tha far-ghnèitheach a' toirt iomradh air cuideigin aig nach eil dearbh aithne boireann no fireann. Ma dh'fhaodte gum bi iad a' toirt iomradh orra fhèin mar mheasgachadh dhen dà chuid, mar far-ghnèitheach no mar rudeigin gu tur eadar-dhealaichte.</p>
<h4>Fèis-pròise</h4>
<div class="text-muted"><em>(Pride - march, event, celebration etc)</em></div>
<p>Tachartas a bhios a' comharrachadh a' choimhearsnachd LCDT+. Uaireannan tha iad air an cleachdadh airson fianais a thogail an-aghaidh claon-bhreith air choireigin m.e. neo-ionannachd pòsaidh. Bidh a' chuid as motha de thachartasan pròise a' tachairt gach bliadhna, agus bidh mòran a' tachairt air feadh an t-Òg-mhios gus na Stonewall Riots, a thachair ann an 1969, a chomharrachadh.</p>
<h4>Feisealachd</h4>
<div class="text-muted"><em>(sexuality)</em></div>
<p>Tha taobhadh-feise no feisealachd a' toirt iomradh air a' phàtran de mhiann faireachail, romansach no fèiseil a th' aig cuideigin.</p>
<h3><strong><a name="G"></a>G</strong></h3>
<h4>Gèidh</h4>
<div class="text-muted"><em>(gay)</em></div>
<p>Mar as trice tha gèidh a' toirt iomradh air fireannach aig a bheil miann air fireannaich eile, ach tha e cuideachd air a chleachdadh gus iomradh a thoirt air a' choimhearsnachd LCDT+ san fharsaingeachd.</p>
<h4>Gnè-nòrmadach</h4>
<div class="text-muted"><em>(gender normative)</em></div>
<p>Tha gnè-normadach a' toirt iomradh air cuideigin aig a bheil dearbh-aithne agus feisealachd a tha co-ionann ris an gnè breith aca.</p>
<h4>Gnè-nòrmadachd</h4>
<div class="text-muted"><em>(gender normativity)</em></div>
<p>Bun bheachd gu bheil a h-uile daoine boireann no fireann agus gur e eile-sheòrsachd an feisealachd àbhaisteach.</p>
<h4>Gnè-shùbailte</h4>
<div class="text-muted"><em>(gender fluid)</em></div>
<p>Dearbh-aithne gnè far nach eil cuideigin ag aithneachadh le aon ghnè stèidhichte. 'S urrainn dhaibh aithneachadh mar iomadh gnè aig an aon àm no atharrachadh eadar na ghnèithean aca aig diofar amannan.</p>
<h4>Gràin-co-sheòrsachd</h4>
<div class="text-muted"><em>(homophobia)</em></div>
<p>Claon-bhreith an aghaibh dhaoine co-sheòrsach.</p>
<h4>Gràin-dà-sheòrsachd</h4>
<div class="text-muted"><em>(biphobia)</em></div>
<p>Claon-bhreith an aghaibh dhaoine dà-sheòrsach.</p>
<h4>Gràin-tar-ghnèitheachd</h4>
<div class="text-muted"><em>(transphobia)</em></div>
<p>Claon-bhreith an aghaibh dhaoine tar-ghnèitheach.</p>
<h3><strong><a name="I"></a>I</strong></h3>
<h4>Iol-ghnèitheach</h4>
<div class="text-muted"><em>(heterogender)</em></div>
<p>Tha iol-ghnèitheach a' toirt iomradh air cuideigin aig a bheil miann air daoine de ghnè eile.</p>
<h4>Iol-sheòrsach</h4>
<div class="text-muted"><em>(heterosexual)</em></div>
<p>Tha iol-sheòrsach a' toirt iomradh air cuideigin aig a bheil miann air gnè eile .i. fireannach aig a bheil miann air boireannaich.</p>
<h4>Ioma-ghnèitheach</h4>
<div class="text-muted"><em>(multigender)</em></div>
<p>Tha ioma-ghnèitheach a' toirt iomradh air cuideigin a bhios ag aithneachadh le iomadh gnè. Dh'fhaodadh seo a bhith aig an aon àm neo dh'fhaodadh iad atharrachadh eadar na gnèithean aca aig diofar amannan.</p>
<h4>Ioma-sheòrsach</h4>
<div class="text-muted"><em>(polysexual)</em></div>
<p>Tha ioma-sheòrsach a' toirt iomradh air cuideigin aig a bheil miann air iomadh gnè eile.</p>
<h3><strong><a name="L"></a>L</strong></h3>
<h4>LCDTE</h4>
<div class="text-muted"><em>(LGBTI)</em></div>
<p><strong>L</strong>esbach, Co-ghnèitheach, <strong>D</strong>à-ghnèitheach, <strong>T</strong>ar-ghnèitheach, <strong>E</strong>adar-ghnèitheach</p>
<h4>Leasbach</h4>
<div class="text-muted"><em>(lesbian)</em></div>
<p>Tha leasbach a' toirt iomradh air boireanna(i)ch co-sheòrsach no boireannach aig a bheil miann air boireannaich eile.</p>
<h4>Leigheas torrachais</h4>
<div class="text-muted"><em>(fertility treatment)</em></div>
<p>Mìneachadh</p>
<h4>Leth-bhreith</h4>
<div class="text-muted"><em>(discrimination)</em></div>
<p>Làimhseachadh eadar-dhealaichte de dhaoine air sgàth 's adhbharan a leithid aois, gnè, feisealachd no cinneadh.</p>
<h4>Leth-bhreith a thaobh gnè</h4>
<div class="text-muted"><em>(gender discrimination)</em></div>
<p>Làimhseachadh eadar-dhealaichte de dhaoine air sgàth 's a gnè aca</p>
<h4>Leth-ghnèitheach</h4>
<div class="text-muted"><em>(demigender)</em></div>
<p>Tha leth-ghnèitheach a' toirt iomradh air cuideigin aig a bheil ceangal pàirtichte ri gnè sònraichte.</p>
<h4>Leth-sheòrsach</h4>
<div class="text-muted"><em>(demisexual)</em></div>
<p>Tha leth-sheòrsach a' toirt iomradh air cuideigin aig nach eil miann feise air daoine eile mura h-eil ceangal faireachail eadarra cuideachd.</p>
<h4>LGDTE</h4>
<div class="text-muted"><em>(LGBTI)</em></div>
<p><strong>L</strong>esbach, <strong>G</strong>èidh, <strong>D</strong>à-ghnèitheach, <strong>T</strong>ar-ghnèitheach, <strong>E</strong>adar-ghnèitheach</p>
<h3><strong><a name="M"></a>M</strong></h3>
<h4>Màthair-ionaid</h4>
<p>(surrogate mother)</p>
<p>Cuideigin a bhios a' breith leanabh do chuideigin nach eil comasach air leanabh a bhreith.</p>
<h4>Mion-chuid</h4>
<div class="text-muted"><em>(minority)</em></div>
<p>Buidheann de dhaoine a tha diofraichte bhon a' mhòr-chuid air sgàth 's adhbhar sònraichte a leithid creideamh, cinneadh, cànan no feisealachd</p>
<h4>Mì-ainmeachadh</h4>
<div class="text-muted"><em>(deadnaming)</em></div>
<p>A' toirt iomradh air cuideigin leis an ainm breith aca as dèidh dhaibh atharrachadh. Mar as trice bidh seo a' tachairt do dhaoine tar-ghnèitheach a tha air ainm ùr a thagh a fhreagras an gnè ùr aca ach bidh cuid de dhaoine fhathast a' cleachdadh an seann ainm a bh' orra.</p>
<h4>Mì-ghnèitheachadh</h4>
<div class="text-muted"><em>(misgendering)</em></div>
<p>A' toirt iomradh air cuideigin leis na riochdairean ceàrr. Mar eisimpleir a' toirt iomradh air balach tar-ghnèitheach leis an riochdaire "i" air sgàth 's gun deach a chomharradh boireann aig àm breith.</p>
<h4>Mì-rian dearbh-aithne gnè</h4>
<div class="text-muted"><em>(gender identity disorder)</em></div>
<p>An duilgheadas a bhios cuideigin a' fulang nuair nach eil an dearbh-aithne aca co-ionann ris an gnè breith aca. 'S e teirm seann-fhasanta a th' ann a-nis agus 's e neo-shàstachd gnè an teirm as cumanta.</p>
<h3><strong><a name="N"></a>N</strong></h3>
<h4>Neach-ionaid</h4>
<p><em>(surrogate)</em></p>
<p>Cuideigin a bhios a' breith leanabh do chuideigin nach eil comasach air leanabh a bhreith.</p>
<h4>Neo-bhìnearaidh</h4>
<div class="text-muted"><em>(non-binary)</em></div>
<p>Tha neo-bhìnearaidh a' toirt iomradh air cuideigin aig nach eil dearbh aithne boireann no fireann. Ma dh'fhaodte gum bi iad a' toirt iomradh orra fhèin mar mheasgachadh dhen dà chuid, mar neo-bhìnearaidh no mar rudeigin gu tur eadar-dhealaichte.</p>
<h4>Neo-ghnèitheach</h4>
<div class="text-muted"><em>(agender)</em></div>
<p>Tha neo-ghnèitheach a' toirt iomradh air cuideigin gun ghnè.</p>
<h4>Neo-romansach</h4>
<div class="text-muted"><em>(aromantic)</em></div>
<p>Tha neo-romansach a' toirt iomradh air cuideigin gun mhiann air daoine eile.</p>
<h4>Neo-shàstachd gnè</h4>
<div class="text-muted"><em>(gender dysphoria)</em></div>
<p>An duilgheadas a bhios cuideigin a' fulang nuair nach eil an dearbh-aithne aca co-ionann ris an gnè breith aca. Bha an teirm "mì-rian dearbh-aithne gnè" air a chleachdadh gu h-eachdraidheil.</p>
<h4>Neo-sheòrsach</h4>
<div class="text-muted"><em>(asexual)</em></div>
<p>Tha neo-sheòrsach a' toirt iomradh air cuideigin gun mhiann feise air daoine eile.</p>
<h4>Nochdadh gnè</h4>
<div class="text-muted"><em>(gender expression)</em></div>
<p>Tha nochdadh gnè a' toirt iomradh air mar a bhios cuideigin a' roghnachadh an gnè aca a thaisbeanadh taobh a-steach co-theacsa chultarail sònraichte.</p>
<h3><strong><a name="O"></a>O</strong></h3>
<h4>Obair-lannsa daingneachadh gnè</h4>
<div class="text-muted"><em>(gender confirmation surgery)</em></div>
<p>Obair-lannsa gus fheartan corporra duine tar-ghnèitheach atharrachadh gus a bhith nas coltaiche ri feartan corporra an gnè aithnichte aca.</p>
<h4>Oillt dhà-sheòrsach</h4>
<div class="text-muted"><em>(biphobia)</em></div>
<p>Claon-bhreith an aghaidh dhaoine dà-sheòrsach.</p>
<h4>Oillt thar-ghnèitheach</h4>
<div class="text-muted"><em>(transphobia)</em></div>
<p>Claon-bhreith an aghaidh dhaoine tar-ghnèitheach.</p>
<h3><strong><a name="P"></a>P</strong></h3>
<h4>Pan-ghnèitheach</h4>
<div class="text-muted"><em>(pangender)</em></div>
<p>Tha pan-ghnèitheach a' toirt iomradh air cuideigin nach eil ag aithneachadh le gnè àraid. Bidh cuid de dhaoine pan-ghnèitheach ag aithneachadh mar mheasgachadh de ghnèithean diofraichte agus bidh cuid eile ag ràdh gu bheil iad gun ghnè.</p>
<h4>Pan-sheòrsach</h4>
<div class="text-muted"><em>(pansexual)</em></div>
<p>Tha pan-sheòrsach a' toirt iomradh air cuideigin aig a bheil miann air daoine eile ge b' e an gnè aca.</p>
<h4>Pòsadh aon-sheòrsach</h4>
<div class="text-muted"><em>(same-sex marriage)</em></div>
<p>Pòsadh eadar daoine dhen aon gnè.</p>
<h4>Pròis</h4>
<div class="text-muted"><em>(pride)</em></div>
<p>Mìneachadh</p>
<h4>Pròiseil</h4>
<div class="text-muted"><em>(proud)</em></div>
<p>Mìneachadh</p>
<h3><strong><a name="R"></a>R</strong></h3>
<h4>Rìgh draga</h4>
<div class="text-muted"><em>(drag king)</em></div>
<p>Fèistear boireann a bhios a' cur air aodach "fireannaich" mar phàirt de thaisbeanadh.</p>
<h3><strong><a name="S"></a>S</strong></h3>
<h4>Sa chlòsaid</h4>
<div class="text-muted"><em>(in the closet)</em></div>
<p>Tha cuideigin sa chlòsaid nuair nach eil iad air aithneachadh do dhaoine eile, no ma dh'fhaodte dhaibh fhèin, gu bheil iad LCDT+</p>
<h4>Sìolachadh fuadain</h4>
<div class="text-muted"><em>(artificial insemination)</em></div>
<p>Mìneachadh</p>
<h4>Speactram gnè</h4>
<div class="text-muted"><em>(gender spectrum)</em></div>
<p>Bun-bheachd gu bheil gnè na speactram le fireannaich is boireannaich aig gach ceann, tha cuid de dhaoine a' faireachdainn gu bheil iad a' freagairt gnè eadar-dhealaichte seach an gnè a thugadh dhaibh nuair a rugadh iad agus bidh iad a' gluasad bho aon taobh dhan taobh eile.</p>
<p>Bidh cuid a' faireachdainn gu bheil iad a' freagairt measgachadh sam bith de ghnèithean air an speactram.</p>
<p>Bidh cuid a' toirt iomradh air an gnè aca mar neo-bhìnearaidh airson innse nuair a tha an gnè aca a' tuiteam taobh a-muigh an speactram gnè. Bidh cuid dhe na daoine seo a' cleachdadh an riochdaire pearsanta "iad" an àite "e" no "i".</p>
<p>Bidh cuid a' faireachdainn nach eil an gnè aca air an speactram idir agus bidh iad a' diùltadh am bun-bheachd seo gu tùr.</p>
<h4>Sùbailteachd-gnè</h4>
<div class="text-muted"><em>(gender fluidity)</em></div>
<p>Cha bhi daoine gnè-shùbailte ag aithneachadh le aon ghnè stèidhichte. 'S urrainn dhaibh aithneachadh mar iomadh gnè aig an aon àm no atharrachadh eadar na gnèithean aca aig diofar amannan.</p>
<h3><strong><a name="T"></a>T</strong></h3>
<h4>Taobhadh-feise</h4>
<div class="text-muted"><em>(sexual orientation)</em></div>
<p>Tha taobhadh-feise no feisealachd a' toirt iomradh air a' phàtran de mhiann faireachail, romansach no fèiseil a th' aig cuideigin.</p>
<h4>Taobhadh measgaichte</h4>
<div class="text-muted"><em>(crossed/mixed orientation)</em></div>
<p>'S e taobhadh measgaichte nuair a tha miann faireachail no romansach aig cuideigin a tha eadar-dhealaichte bhon feisealachd aca mar eisimpleir boireannach le miann faireachail no romansach air boireannaich ach miann feise air fireannaich.</p>
<h4>Tar-ghnèitheach</h4>
<div class="text-muted"><em>(transgender)</em></div>
<p>Tha tar-ghnèitheach a' toirt iomradh air raon farsaing de dhaoine aig a bheil dearbh-aithne gnè no nochdadh gnè a tha diofraichte bhon gnè a chaidh a chur orra nuair a rugadh iad.</p>
<p>Bidh cuid de dhaoine a' cleachdadh tar-ghnèitheach, tar-sheòrsach no an giorrachadh <em>trans</em> an àite a chèile.</p>
<h4>Tar-sheòrsach</h4>
<div class="text-muted"><em>(transexual)</em></div>
<p>Tha tar-sheòrsach <em>(transsexual)</em> a' toirt iomradh air daoine tar-ghnèitheach a tha air eadar-ghluasad bhon gnè a chaidh a chur orra nuair a rugadh iad chun an gnè ris a bheil iad ag aithneachadh.</p>
<p>Bidh cuid de dhaoine a' cleachdadh tar-ghnèitheach, tar-sheòrsach no an giorrachadh <em>trans</em> an àite a chèile.</p>
<h4>Teiripe ionadachadh bhrodagan</h4>
<p><em>(hormone replacement therapy)</em></p>
<p>Mìneachadh</p>
<h3><strong><a name="U"></a>U</strong></h3>
<h4>Uile-ghnèitheach</h4>
<div class="text-muted"><em>(unigender)</em></div>
<p>Mìneachadh</p>
<h4>Uile-sheòrsach</h4>
<div class="text-muted"><em>(unisex)</em></div>
<p>Mìneachadh</p>
