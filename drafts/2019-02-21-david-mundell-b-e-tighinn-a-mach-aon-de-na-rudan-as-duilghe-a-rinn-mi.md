---
title: B'e tighinn a-mach aon de na rudan as duili]ghe a rinn mi
author: Crìstean MacMhìcheil
type: post
date: 2019-02-21 06:30:00
image: /images/2019-02-21-david-mundell-b-e-tighinn-a-mach-aon-de-na-rudan-as-duilghe-a-rinn-mi.jpg
comments: true
categories:
- poilitigs
- naidheachdan
tags:
comments: true
---

Tha David Mundelll BP, air ràdh gum b' e tighinn a-mach aon de na rudan as duilghe a rinn e.

<!--more-->

"B' e tighinn a-mach aon de na rudan as duilghe a rinn mi, ach aon de na rudan as cudromaiche cuideachd. Bha mi air mo cheannsachadh leis an taic mòr a fhuair mi bho càirdean, teaghlach agus co-obraichean."

"Bu chòir a h-uile duine a bhith comasach air fuireach mar a thogras iad, gu sàbhailte, gu misneachail agus gun eagal ro bhreith no leth-bhreith. Tha sinn air adhartas mòr a dhèanamh a thaobh còirichean airson ar coimhearsnachdan LCDT, agus tha Mìos Eachdraidh LCDT na chuimhneachan luachmhor air na coileanaidhean sin a chaidh a bhuannachadh le oidhirp mhòr."

"Ach, tha barrachd againn fhathast ri dhèanamh gus comann-sòisealta làn in-ghabhalach a thogail."

Thàinig Mr Mundell a-mach ann an 2016 agus b' e na chiad bhall de chaibineat Tòraidheach na RA gus a cho-sheòrsachd fhoillseachadh.

Bha Mr Mundell a' bruidhinn air thòisich air fàilteachas a bhios Mr Mundell ag aoigheachd ann an Dùn Èideann an-diugh mar phàirt de Mhìos Eachdraidh LCDT.

Mar phàirt dhen fàilteachas bidh taisbeanadh sònraichte de dhealbhan a tha na buidhnean òigridh Fìobha Flavours of Fife agus Madras Pride air a thogail le taic bho neach-ealain agus dealbhaiche Suaineach, Jannica Honey.

Thuirt Mr Mundell mun thachartas:

"Ann an Dùn Èideann an t-seachdain seo, tha mi a' coimhead air adhart ri urram a thoirt do chuid dhen na bhuidhnean LCDT agus luchd-iomairt iomadachd as cudromaiche ann an Alba. Tha mi air leth toilichte a bhith comasach air obair buidheann tàlantach de luchd-deilbh òga LCDT bho Fìobha a thaisbeanadh."

Faodar barrachd ionnsachadh mun taisbeanadh [an-seo](https://www.fcac.co.uk/event/fife-portraits-for-lgbt-history-month/).
