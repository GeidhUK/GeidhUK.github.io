---
title: Tagraiche taghaidh Ghleann Rathais air cogadh a ghairm an-aghaidh na coimhearsnachd LCDTQ
author: Crìstean MacMhìcheil
type: post
date: 2019-11-20
image: /images/2019-11-20-tagraiche-taghaidh-ghleann-rathais-air-cogadh-a-ghairm-an-aghaidh-na-coimhearsnachd-lcdtq.jpg
comments: true
categories:
- alba
- naidheachdan
- poilitigs
comments: true
---

Tha tagraiche taghaidh ann an Gleann Rathais air taic a’ Phàrtaidh Bhrexit a chall as dèidh dha cogadh a ghairm an-aghaidh na coimhearsnachd LCDTQ+.

<!--more-->

Thàinig beachdan Victor Farrell am follais Diluain nuair a sgaoil BPA SNP, Jenny Gilruth, dealbhan-sgrìn de phuist a sgrìobh Farrell air Facebook ann an 2017 agus a tha fhathast rim faicinn air a’ phròifil phoblach aige.

Ann an aon phost sgrìobh Farrell gun robh e a’ gairm cogadh an-aghaidh na coimhearsnachd LCDTQ air fad.

Chuir Peter Grand, tagraiche an SNP a tha ag iomair an-aghaidh Farrell airson cathair Ghleann Rathais, ìmpidh air a’ Phàrtaidh Bhrexit a chur às a’ phàrtaidh.

Dhearbh neach-labhairt a’ Phàrtaidh Bhrexit ri The Courier [^1] gu bheil iad air an taic aca a tharraing bho Fharrell agus nach eil iad ag aontachadh leis a bheachdan.

Tha Farrell a-nis gu bhith na sheasamh mar thagraiche neo-eisimeileach ach tha e air na beachdan aige ath-dhearbhadh ann am post Facebook an-diugh anns an tug e iomradh air muinntir LGBT Fìobha mar "choimhearsnachd pheacail".