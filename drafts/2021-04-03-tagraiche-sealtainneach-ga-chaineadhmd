---

layout: post

date: 2021-04-03

title: Tagraiche Sealtainneach ga chàineadh

image: /images/2021-04-03-tagraiche-sealtainneach-ga-chaineadh.jpg

image-caption:

image-licence:

author: Crìstean MacMhìcheil

comments: true

categories:
    - 

tags:
    - 

twitter:

instagram:

facebook:

---

Tha tagraiche neo-eisimeileach à Shealtainn fo chàineadh as dèidh dha ràdh gum faodadh an galar sgaoilte COVID-19 a bhith na thoradh pòsadh aon-sheòrsach a dhèanamh laghail.

<!--more-->

Bidh Peter Tait a’ seasamh airson sgìre Shealtainn ann an taghadh Pàrlamaid na h-Alba an ath mhìos.

Thuirt Mgr Tait ri Shetland News gu bheil pòsadh aon-sheòrsach, a tha air a bhith laghail ann an Alba o chionn 2014, na chuspair a tha “a’ cur Dia an-aghaidh ar dùthaich” agus gu bheil e a’ dol “an-aghaidh lagh Dhe ma a tha e sgrìobhte anns a’ Bhìoball”.

Sheas Mgr Tait ann am fo-thaghadh 2019 nuair nach d’fhuair e ach 31 bhòt.

San eadar-ama, chaidh na tagraichean eile a bhios a’ seasamh airson sgìre Shealtainn ann an taghadh na h-ath mhìos a dhearbhadh, is iad: Martin Kerr, Am Pàrtaidh Làbarach; Brian Nugent, Restore Scotland; Nick Tulloch, Am Pàrtaidh Tòraidheach; Tom Willis, Pàrtaidh Nàiseanta na h-Alba; agus Beatrice Wishart, Libearalaich Deamocratach.