---
layout: comhairle
title: Feise
permalink: /comhairle/feise/
---

Ma thòisicheas tu a’ dol a-mach le cuideigin, is dòcha gum bi thu airson dàimh feiseil a thòiseachadh leotha.

Dh’fhaodadh co-aoisean no cèilean cuideam a chur ort gus feise a fheuchainn airson a’ chiad turas, ach ‘s ann an urra dhut fhèin co-dhùnadh nuair a tha thu deiseil.

Tha feise a’ ciallachadh diofar rudan do dhiofar dhaoine – dh’fhaodadh e toirt a-steach foreplay, feise bheòil, feise fhaighein, feise thòine, fèin-bhrodadh no feise sam bith eile. Chan eil dòigh cheart ann agus bidh diofar rudan còrdadh ri diofar dhaoine.

Feuch gun a bhith a’ dèanamh coimeas ri daoine eile. Cha bhi a h-uile duine a’ faireachdainn an aon rud agus cha bhi na h-aon eòlasan aig a h-uile duine aig an aon àm. Cuimhnich cuideachd gum bi tòrr dhaoine òga a’ cur ris an ìre de dh’eòlas a th’ aca.

‘S cinnteach agus nàdarra gum bi iomagain no draghan ort ma tha thu a’ feuchainn feise airson a’ chiad turas ach tha rudan ann as urrainn dhut a dhèanamh gus a dhèanamh cho tlachdmhor ‘s a ghabhas.

* Smaoinich air casg-gineamhainn agus dìon bho ghalaran feiseil ro-làimh.

* Cuir earbsa anns na faireachdainn agad. Bruidhinn ri do chèile ro-làimh agus innis dhaibh mar a tha thu a’ faireachdainn agus na tha thu airson dèanamh. Cuimhnich gu bheil e ceart gu leòr d’ inntinn atharrachadh aig àm sam bith mura h-eil thu cofhurtail. Bu chòir dhan chèile agad èisteachd riut agus spèis a thoirt dha do fhaireachdainnean agus cha bu chòir dhaibh cuideam a chur ort mura h-eil thu airson rudeigin a dhèanamh.

* Bidh feise nas tlachdmhoire ma tha thu air do shocair. Tha foreplay feumail airson fois a ghabhail gus am bi thu deiseil airson feise.

* Dh’fhaodadh a’ chiad turas a bhith mì-chofhurtail. Dèan cinnteach gu bheil ùilleachadh a bharrachd agad gus ùilleachadh nàdarra a’ bhothaig a chuideachadh agus suathadh a lughdachadh.

#### Barrachd chomhairle

[Healthy Respect](https://www.healthyrespect.co.uk/Pages/default.aspx)

[Highland Sexual Health](http://highlandsexualhealth.co.uk)

[Sexual Health Scotland](https://www.sexualhealthscotland.co.uk)

[Teen Clinic (Sexual Health Highlands)](http://highlandsexualhealth.co.uk/index.php/teen-clinic)