---
layout: comhairle
title: Leth-bhreith
permalink: /comhairle/leth-bhreith/
image: /images/leth-bhreith.jpg
---

#### Dè a th’ ann an leth-bhreith?

Is e leth-bhreith a th’ ann nuair a thathar a’ làimhseachadh neach no buidheann gu mì-chothromach no gu h-eadar-dhealaichte air sgàth eadar-dhealachadh a-leithid cinneadh, gnè, aois no taobhadh feise.

#### Leth-bhreith nuair a thathar a' solarachadh bathar, goireasan no seirbheisean  

A-rèir Achd na Co-ionannachd 2010, tha leth-bhreith a thaobh taobhadh feise no dearbh-aithne gnè mì-laghail nuair a thathar a' solarachadh bathar, goireasan no seirbheisean. A-measg rudan eile tha seo a' toirt a-steach:  

* mion-reic:
	* Mar eisimpleir, feumaidh bùth aodaich cead a thoirt do bhoireannaich tar-ghnèitheach an seòmar boireann a chleachdadh ma thogras iad;
* cùram-slàinte:
	* Chan fhaod doctairean euslaintich a dhiùltadh air sgàth 's gu bheil iad LGDT+;
* foghlam;
	* Chan fhaod sgoiltean sgoilearan a dhiùltadh air sgàth 's gu bheil iad LGDT+;
	* Feumaidh iad na h-aon cothroman agus seirbheisean a sholarachadh do sgoilearan LGDT+ a bhiodh iad a' solarachadh do sgoilearan iol-sheòrsach/cios-ghnèitheach;
* ionadan cur-seachad;
* taigheadas;
* taighean-òsta;
	* Chan fhaod taigh-òsta càraid aon-sheòrsach a dhiùltadh ma tha iad ag iarraidh rùm dùbailte;
* còmhdhail poblach.

#### Eisgeachdan

Tha Achd na Co-ionannachd 2010 a' toirt cothrom airson daoine LGDT+ a bhith air an làimhseachadh gu eadar-dhealaichte ann an suidheachaidhean sònraichte.

San fharsaingeachd, chan eil na h-eisgeachdan a' buntainn ach ann an suidheachaidhean far nach eil in-ghabhail làn comasach agus far a bheil adhbhar soilleir ann.

Ma tha thu air droch-làimhseachadh a fhulang agus mura h-eil thu cinnteach ma 's e leth-bhreith a th' ann faodaidh tu fios a chur gu [Seirbheis Fiosrachaidh Stonewall](https://www.stonewall.org.uk/contact-us-scotland).

#### Leth-bhreith san àite-obrach

Tha Achd na Co-ionannachd 2010 cuideachd a' toirt dìon do dhaoine LGDT+ bho leth-bhreith san àite-obrach.

Feumaidh a h-uile neach-fastaidh cumail ris an achd, ge bith dè an àireamh de luchd-obrach a bhios iad a' fastadh no an t-suim airgid a bhios iad a' dèanamh.

Tha luchd-obrach air an dìon tron phròiseas tagraidh agus agallaimh agus an ùine gu lèir a tha iad ag obair airson an neach-fastaidh sin.

Tha an achd a' dìon:

* daoine le cùmhnantan làn-ùine  
* daoine le cùmhnantan pàirt-ùine
* daoine le cùmhnantan sealach
* Cùmhnantaichean
* Compàirtichean
* Luchd-obrach buidhne
* Luchd-trèanaidh dreuchdail
* Oileanaich air grèis gnìomhachais
