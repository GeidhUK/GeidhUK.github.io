---
layout: comhairle
title: Buarraidheachd
permalink: /comhairle/buarraidheachd/
image: /images/buarraidheachd.jpg
---

#### Dè a th' ann am burraidheachd?

Tha burraidheachd a' toirt iomradh air giùlan sam bith leis an dùil cron a dhèanamh air cuideigin gu corporra no gu faireachail. Dh’fhaodadh burraidheachd a' tachairt air loidhne agus far-loidhne agus na leanas a thoirt a-steach:-

*   Droch-dhìol corporra no faireachail.
*   Droch-bheul (air loidhne no far loidhne)
*   Ìsleachadh
*   Spochadh
*   Tarraing às
*   Milleadh no goid de nithean pearsanta

Mar as trice bidh burraidheachd a' tachairt air sgàth claon-bhreithe an-aghaidh eadar-dhealachadh air choireigin. Tha [Achd na Co-ionannachd 2010]({{site.baseurl}}/comhairle/coirichean-reachdas/) ag ràdh gu bheil claon-bhreith air adhbharachadh le gin de na leanas mì-laghail:-

*   Aois
*   Cinneadh
*   Ciorraman
*   Creideamh
*   Taobhadh feise
*   Gnè (a' toirt a-steach daoine tar-ghnèitheach)
*   Inbhe pòsaidh
*   Leatromachd

Gu mì-fhortanach bidh tòrr dhaoine LGDT+ fhathast a' fulang burraidheachd, gràin-co-sheòrsachd no gràin-tar-ghnèitheachd. Chan eil duine sam bith airidh air agus chan eil burraidheachd a-riamh riaraichte.

A#### ' faighinn taic

Ma tha thu a' fulang burraidheachd, gràin-co-sheòrsachd no gràin-tar-ghnèitheachd bu chòir dhut beachdadh air na leanas a dhèanamh:

*   Bruidhinn ri cuideigin anns a bheil earbsa agad.
*   Innis dhan sgoil, colaiste, oilthigh no neach-fastaidh agad.
*   Innis dha na Poileas.
*   Bruidhinn ri buidheann LGDT+.
*   Cuir fios gu [Victim Support Scotland](http://www.victimsupportsco.org.uk) ma tha thu air eucoir gràineil a dh'fhulang.

####Barrachd Chomhairle
 Gheibhear barrachd chomhairle mu bhurraidheachd air an làrach-lìn [Respect Me](http://www.respectme.org.uk) no bhith a’ cur fòn gu gìn de na loidhnichean-taice a th’ air [an duilleag seo]({{site.baseurl}}/comhairle/).