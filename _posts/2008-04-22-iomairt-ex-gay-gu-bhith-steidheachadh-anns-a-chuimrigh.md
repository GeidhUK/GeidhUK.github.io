---

layout: post

date: 2008-04-22 16:50:10

title: Iomairt “ex-gay” gu bhith stèidheachadh anns a’ Chuimrigh

image: /images/2008-04-22-iomairt-ex-gay-gu-bhith-steidheachadh-anns-a-chuimrigh.jpg

image-caption:

image-licence:

author: Crìstean MacMhìcheil

comments: true

categories:
  - an-rioghachd-aonaichte
  - creideamh

tags:
  - "A' Chuimrigh"
  - BBC Cymru
  - BBC Wales
  - Bìoball
  - crìosdaidh
  - Crìosdaidh Bun-chreidmheach
  - Crìosdaidheachd
  - Cymru
  - Dia
  - ex-gay
  - Fundamentalist Christian
  - "Ian 'H' Watkins"
  - Ian Watkins
  - Jeffery Dahmer
  - peacadh
  - pray away the gay
  - Stephen Green
  - Wales
  - Week In Week Out

---

Tha an Crìosdaidh Bun-chreidmheach (Fundamentalist Christian) chonnspaideach Stephen Green air ràdh gum faodadh iomairt _ex-gay_ a bhith a stèidheachadh anns a&#8217; Chuimrigh.

<!--more-->

Tha an iomairt ainmeil airson daoine a bhrosnachadh gus &#8220;ùrnaigh air falbh nan gèidh&#8221; gus am biodh iad eile-sheòrsach.

Bha Mgr Green, a tha ainmeil airson a&#8217; togail fianais an-aghaidh tachartasan pròise, a&#8217; bruidhinn air a&#8217; phrògram aithriseach _Week In Week Out_ air BBC Wales.

Thuirt e ri Ian &#8216;H&#8217; Watkins, neach-taisbeanaidh co-sheòrsach a&#8217; phrògram, gun urrainn dha &#8220;coiseachd air falbh&#8221; bho co-sheòrsachd.

&#8220;Tha an teachdaireachd bhon a&#8217; Bhìoball ag ràdh nach eil e gu diofar ciamar a chaidh thu gu bhith co-sheòrsach, chan fheum thu fuireach co-sheòrsach,&#8221; ars an searmonaiche.&#8221;

&#8220;Faodaidh tu coiseachd air falbh&#8230; tha ministrealachdan leigheis ann.&#8221;

&#8220;Tha sinn a&#8217; beachdachadh air ministrealachd fhosgladh anns a&#8217; Chuimrigh.&#8221;

&#8220;Chan eil mi a&#8217; creidsinn gu bheil daoine co-sheòrsach air am breith co-sheòrsach,&#8221; ars esan.

&#8220;Cha leig Dia do dhaoine co-sheòrsach a bhith gam breith agus an uairsin can nach eil e ceadaichte.&#8221;

A bharrachd air seo rinn Mgr Green coimeas eadar Mgr Watkins agus marbhaiche Jeffery Dahmer:

&#8220;Tha an dithis agaibh a&#8217; dol an-aghaidh facal Dhè &#8211; &#8217;s peacadh a th&#8217; ann an peacadh, &#8217;s e peacadh a th&#8217; ann an peacadh ann an sùilean Dhè.&#8221;
