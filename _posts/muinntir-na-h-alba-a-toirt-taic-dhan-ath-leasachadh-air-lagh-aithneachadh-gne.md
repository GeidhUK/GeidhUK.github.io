---
title: Muinntir na h-Alba a’ toirt taic dhan ath-leasachadh air lagh aithneachadh gnè
author: Crìstean MacMhìcheil
type: post
date:
draft: true
image: https://raw.githubusercontent.com/MacMhicheil/GeidhUK/master/images/.jpg
categories:
  - alba
  - an-rioghachd-aonaichte
  - lagh
  - poilitigs


url: muinntir-na-h-alba-a-toirt-taic-dhan-ath-leasachadh-air-lagh-aithneachadh-gne
---
Thuirt a&#8217; mhòr-chuid de dhaoine a ghabh pàirt ann an co-chomhairle Riaghaltas na h-Alba gun robh iad dhen bheachd gum bu chòir daoine a bhith an ceart laghail a bhith air an comharrachadh mar neo-bhìnearaidh mura h-eil iad ag aithneachadh mar bhoireann no fireann.

<!--more-->

Chaidh an co-chomhairle, a tharraing còrr is 15,000 freagairt, a chur air bhog san Mhàirt 2017 mar phàirt de phlanaichean gus Achd Aithne Gnè 2004 ath-leasachadh.

Thuirt Angela Constance, a bha na Runaire Co-ionannachd aig an àm, gum faodadh an lagh ath-leasachadh gus am biodh e a&#8217; dèiligeadh ri daoine tar-ghnèitheach agus neo-bhìnearaidh le &#8220;urram, cothromachd agus spèis&#8221;.

Thuirt 65 sa cheud de luchd-freagairt airson gun dèan ministearan gnìomh gus daoine neo-bhìnearaidh aithneachadh.

Thuirt 56 sa cheud gun robh iad airson siostam fèin-dearbhaidh a chur an gnìomh do dhaoine tar-ghnèitheach agus neo-bhìnearaidh. An dràsta tha aca ri dol air beulaibh pannal ma tha iad airson an gnè aca atharrachadh gu h-oifigeil.

Tha ministearan airson an lagh atharrachadh gus am bi am pròiseas nas sìmplidhe le bhith a&#8217; cur às an fheum air tagraichean a bhith a&#8217; toirt seachad fianais mheidigeach agus a bhith a&#8217; fuireach san gnè ùr aca fad dà bhliadhan mus faigh iad cead airson an gnè aca atharrachadh gu h-oifigeil. Tha iad cuideachd airson an ìre aois as ìsle a lùghdachadh bho 18 gu 16.

Thuirt 66 sa cheud gun robh iad ag aontachadh leis na molaidhean seo leis tòrr dhiubh ag ràdh gu bheil cead aig aois 16 co-dhùnaidhean mòra eile a dhèanamh.

Thuirt neach-labhairt Riaghaltas na h-Alba gu bheil iad air sgrùdadh neo-eisimeileach air freagairtean a&#8217; cho-chomhairle fhoillseachadh agus gum bi iad ga bheachdachadh fhad &#8217;sa tha iad a&#8217; leasachadh reachds aithne gnè.

Chur Caidreachas Tar-ghnèitheach na h-Alba fàilte air toraidhean a&#8217; cho-chomhairle ag ràdh gu bheil beachd a&#8217; phobaill air a&#8217; chùis a-nis soilleir leis an àireamh àrd de dhaoine a ghabh pàirt ann.
