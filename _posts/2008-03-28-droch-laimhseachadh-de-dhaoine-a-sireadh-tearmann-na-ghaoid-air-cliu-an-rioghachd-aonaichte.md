---
title: Droch-làimhseachadh de dhaoine a’ sireadh tèarmann na ghaoid air cliù an Rìoghachd Aonaichte
author: Crìstean MacMhìcheil
type: post
date: 2008-03-28T09:09:59+00:00
excerpt: Tha coimisean a chaidh a stèidheachadh gus poileasaidhean tèarmann anns an Rìoghachd Aonaichte sgrùdadh ag ràdh nach eil na poileasaidhean cho àrd ’s a bu chòir dhaibh a bhith airson dùthaich “sìobhaltach”.
url: /droch-laimhseachadh-de-dhaoine-a-sireadh-tearmann-na-ghaoid-air-cliu-an-rioghachd-aonaichte/
image: https://raw.githubusercontent.com/MacMhicheil/GeidhUK/master/images/.jpg
categories:
  - An Rìoghachd Aonaichte
  - An t-Saoghal
  - Poilitigs
tags:
  - An Ear Mheadhanach
  - 'Border &amp; Immigration Agency'
  - 'Buidheann nan Crìochan &amp; In-imrich'
  - Ioràn
  - Iorànach
  - Medhi Kazemi
  - Na Tìrean Ìsle
  - political asylum
  - Riaghaltas an Rìoghachd Aonaichte
  - Riaghaltas Bhreatainn
  - Rùnaire na Dùthcha
  - tèarmann poileataigeach
  - The Netherlands

---
Tha coimisean a chaidh a stèidheachadh gus poileasaidhean tèarmann anns an Rìoghachd Aonaichte sgrùdadh ag ràdh nach eil na poileasaidhean cho àrd ’s a bu chòir dhaibh a bhith airson dùthaich “sìobhaltach”.

Ach tha <span id="result_box" class="short_text" lang="gd" tabindex="-1"><span class="">Buidheann nan Crìochan & In-imrich</span></span> (_Border & Immigration Agency_) ag ràdh gu bheil iad a’ làimhseachadh daoine a’ sireadh tèarmann le “cùram agus truas”.

Tha an àireamh de dhaoine a’ sireadh tèarmann anns an Rìoghachd Aonaichte air a bhith a’ tuiteam anns na bliadhnaichean mu dheireadh agus cha robh ach 23, 000 ga sireadh an-uiridh.

Thuirt an coimisean gu bheil an siostam tèarmann aig an Rìoghachd Aonaichte a’ fàs nas fheàrr ach nach eil e freagarrach fhathast air sgàth ’s nach eil e a’ toirt taic ris na daoine ann an èis gu h-àraidh clann, boireannaich, daoine le trioblaidean slàinte agus daoine a chaidh a chur an cràdh.

A bharrachd air seo tha strì nan daoine co-sheòrsach a’ sireadh tèarmann air a bhith a’ togail aire an dèidh dhan Riaghaltas tagradh Medhi Kazemi a dhiùltadh. Bha Mgr Kazemi a’ feuchainn ri tèarmann fhaighinn air sgàth ’s gun robh a bheatha ann an cunnart ann an Ioràn far a bheil co-sheòrsachd mì-laghail.

Tha buidhnean còirichean daonna ag ràdh gu bheil còrr ’s 4,000 daoine co-sheòrsach air a bhith a’ cur gu bàs o chionn 1979 air sgàth ’s an taobhadh a-thaobh fèise a bh’ aca.
