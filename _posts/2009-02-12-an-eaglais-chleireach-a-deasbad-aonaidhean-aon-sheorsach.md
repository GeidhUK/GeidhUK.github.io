---
title: An Eaglais Chlèireach a’ deasbad aonaidhean aon-sheòrsach
author: Crìstean MacMhìcheil
type: post
date: 2009-02-12 13:34:38
image: https://raw.githubusercontent.com/MacMhicheil/GeidhUK/master/images/.jpg
categories:
  - an-t-saoghal
  - vreideamh
tags:
  - Aimearaga
  - America
  - An Eaglais Chlèireach
  - an t-Urr
  - aonadh aon-sheòrsach
  - aonaidhean aon-sheòrsach
  - Bruce Reyes-Chow
  - civil union
  - co-ionnannachd pòsaidh
  - companasan-catharra
  - Eaglais Chlèireach nan Stàitean Aonaichte
  - marriage
  - marriage equality
  - Minister
  - Na Stàitean Aonaichte
  - pòsadh
  - pòsadh aon-sheòrsach
  - Presbyterian Church
  - Reverend
  - same-sex marriage
  - same-sex union
  - United States

---
Tha Eaglais Chlèireach nan Stàitean Aonaichte air comataidh ùr stèidheachadh gus sgrùdadh a dhèanamh air dè an t-àite a bu chòir a bhith aig aonaidhean aon-sheòrsach sa Chrìosdachd agus sa choimhearsnachd san fharsaingeachd.

<!--more-->

Thuirt an t-Urr. Bruce Reyes-Chow, Moderàtor an Eaglais, gu bheil an comataidh air a dhèanamh suas le iadhairean, luchd-lagha, aoghairean agus proifeiseantaich an-sàs ann an diofar obraichean diadhaidh.

&#8220;Tha fios agam gum bi tòrr deasbad a&#8217; dol air adhart a thaobh na co-dhùnaidhean agam,&#8221; thuirt Reyes-Chow air a&#8217; bhlòg aige, &#8220;agus air an obair a nì iad.&#8221;

Coltach ris na prìomh eaglaisean Pròstanach eile, tha Eaglais Chlèireach nan Stàitean Aonaichte air a bhith sgaraichte mu dheidhinn an àite a th&#8217; aig daoine LCDT anns an eaglais. An-dràsta, tha 173 clèirich a&#8217; bhòtadh air cead a thoirt do daoine co-sheòrsach a bhith nam ministearan. Faodaidh clèirich aonaidhean aon-sheòrsach a bheannachadh fhad &#8217;s nach eil iad a&#8217; toirt inbhe co-ionann ri pòsadh dhaibh.

Aig a&#8217; cheart àm, tha cùirtean stàite air diofar co-dhùnaidhean a dhèanamh a thaobh pòsadh aon-sheòrsach: tha iad laghail ann am Massachusetts agus ann an Connecticut ach tha iad mì-laghail anns a&#8217; mhòr-chuid dhe na stàitean eile.

Thuirt Reyes-Chow gun dèan an comataidh cinnteach &#8220;gu bheil sinn a&#8217; tuigsinn na tha sinn ag ràdh nuair a tha sinn a&#8217; deasbad pòsadh ann an suidheachadh diadhaidh neo pòsadh ann an institiud catharra.&#8221;

Dh&#8217;iarr an General Assembly air Reyes-Chow comataidh stèidheachadh agus poileasaidhean mholadh.

Gu sònraichte, feumaidh an comataidh sùil a thoirt air: eachdraidh nan laghan a&#8217; dèiligeadh ri pòsadh agus aonaidhean catharra; ciamar a tha diadhachd agus pòsadh air leasachadh anns an Traidisean Ath-leasaichte agus anns an Traidisean Chrìosdachd san fharsaingeachd; am buaidh a th&#8217; aig lagan an latha an-diugh air companaich aon-sheòrsach agus an clann aca; agus an àite a th&#8217; aig aonaidhean aon-sheòrsach taobh a-staigh a&#8217; choimhearsnachd Chrìosdachd.

Bidh aig a&#8217; chomataidh ri toraidhean an rannsachaidh fhoillseachadh ann an 2010.
