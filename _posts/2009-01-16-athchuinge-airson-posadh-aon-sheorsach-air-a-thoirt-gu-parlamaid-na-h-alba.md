---

layout: post

date: 2009-01-16 10:40:10

title: Athchuinge airson pòsadh aon-sheòrsach air a thoirt gu Pàrlamaid na h-Alba

image: /images/2009-01-16-athchuinge-airson-posadh-aon-sheorsach-air-a-thoirt-gu-parlamaid-na-h-alba.jpg

image-caption:

image-licence:

author: Crìstean MacMhìcheil

comments: true

categories:
  - alba
  - an-rioghachd-aonaichte
  - creideamh
  - poilitigs

tags:
  - 1977 Marriage (Scotland) Act
  - Alba
  - Amnesty International
  - ath-chuinge
  - co-ionannachd
  - co-ionnannachd pòsaidh
  - còirichean co-ionann
  - equal rights
  - equality
  - marriage
  - marriage equality
  - Nick Henderson
  - Pàrlamaid na h-Alba
  - petition
  - pòsadh
  - pòsadh aon-sheòrsach
  - same-sex marriage
  - Scotland

---

Chaidh iomairt ùr a chur air bhog ann am [Pàrlamaid na h-Alba][1] Dimàirt gus cead pòsaidh slàn a thoirt do dhaoine LCDT.

<!--more-->

Cuideachd tha an athchuinge ag amas air pòsaidhean diadhaidh a thoirt do chàraidean LCDT.

Chaidh athchuinge na Pàrlamaid a chur air dòigh leis [Amnesty International][2].

Thuirt Nick Henderson, Ceannard an lìn: &#8220;Tha co-ionannachd a&#8217; ciallachadh gum bu chòir dhan lagh a bhith a&#8217; toirt còirichean dhan a h-uile duine.&#8221;

&#8220;A dh&#8217;aindeoin na coltasan eadar companasan-catharra agus pòsadh &#8211; tha &#8217;sgaraichte ach co-ionann&#8217; co-ionann ri neo-ionannachd.&#8221;

Tha an athchuinge airson an _1977 Marriage (Scotland) Act_ atharrachadh gus cead pòsaidh a thoirt do chàraidean LCDT. Tha e cuideachd airson an lagh atharrachadh gus am bi seirbheisean diadhaidh ceadaichte òir tha laghan a thaobh companasan-catharra a chur bacadh air seirbheisean mar seo.

Thuirt Mgr Henderson: &#8220;Bu toigh leinn faicinn cothroman aig càraidean LCDT seirbheis diadhaidh a chumail, a bharrachd air companasan-catharra, ma tha e ceadaichte anns a&#8217; bhuidheann diadhaidh.&#8221;

&#8220;A thaobh pòsadh aon-sheòrsach, tha sgaradh farsaing eadar bheachdan gach buidheann agus bu chòir do eaglaisean, teampaill agus sionagogan a bhith comasach air càraidean LCDT a phòsadh ma thogras iad.&#8221;

&#8220;Tha an Riaghaltas ceàrr le bhith a&#8217; smaointinn gu bheil creideamh agus daoine LCDT neo-chomasach air dol ri chèile, agus cha bu chòir dhan stàit ràdh ma tha aon buidheann diadhaidh ceart agus gu bheil buidhnean eile ceàrr.&#8221;

 [1]: http://www.scottish.parliament.uk/vli/language/gaelic/index.htm "Làrach-lìn aig Pàrlamaid na h-Alba"
 [2]: http://www.amnesty.org.uk/lgbt/ "Làrach-lìn aig an Lìon LGBT"
