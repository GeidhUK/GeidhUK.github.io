---
title: Dùthaich nan Tàidh a’ gabhail ris a’ chasg air daoine co-sheòrsach agus dà-sheòrsach bho bhith a’ toirt seachad fala
author: Crìstean MacMhìcheil
type: post
date: 2008-04-05 18:35:16
image: https://raw.githubusercontent.com/MacMhicheil/GeidhUK/master/images/2008-04-05-duthaich-nan-taidh-a-gabhail-ris-a-chasg-air-daoine-co-sheorsach-agus-da-sheorsach-bho-bhith-a-toirt-seachad-fala.jpg
categories:
  - an-t-saoghal
  - lagh
  - slainte
tags:
  - "a' Chrois Dhearg"
  - AIDS
  - Àisia
  - Ameireaga
  - Annlachd Inneamh Dìon-slàinte
  - Bhìoras Dìon-slàinte Daonna
  - Dùthaich nan Tàidh
  - fala
  - fuil
  - HIV
  - Na Stàitean Aonaichte
  - Red Cross
  - "Rianachd nan Drogaichean agus a' Bhidhe"
  - Seirbheis Iomlaid Fala
  - Seirbheis na Fala
  - Sèirbheis Nàiseanta na Slàinte
  - Thailand

---
Tha a&#8217; Chrois Dhearg ann an Dùthaich na Tàidh air co-dhùnadh a dhèanamh gum bi iad a&#8217; gabhail ri lagh a bhios a&#8217; cur casg air daoine co-sheòrsach agus dà-sheòrsach bho bhith a&#8217; toirt seachad fala.

<!--more-->

Thuirt iad gu bheil iad airson seo a dhèanamh air sgàth &#8217;s gu bheil iad air cus fuil fhaighinn a tha HIV+.

A-rèir Seirbheis Iomlaid Fala thàinig a&#8217; mhòr-chuid dhen fhuil seo bho fìrinnich co-sheòrsach a bha ri feise gun dhìon.

Ach chan e Dùthaich nan Tàidh a-mhàin a tha a&#8217; cur casg air daoine co-sheòrsach agus dà-sheòrsach bho bhith a&#8217; toirt seachad fala.

Ann an 1985 chuir a&#8217; Chrois Dhearg agus Rianachd nan Drogaichean agus a&#8217; Bhidhe ann an Ameireaga casg duine sam bith a bha ri fèise còmhla ri duine eile o chionn 1977.

A-rèir an lagh seo chan eil daoine a tha a&#8217; gabhail drogaichean ann am fèith neo in-imrich à dùthchannan far a bheil HIV+ làidir ceadaichte ri fala a thoirt.

Anns an Rìoghachd Aonaichte tha Seirbheis na Fala ag ràdh anns na riaghailtean aca:

&#8220;_We ask gay men not to give blood because gay men, as a group, are known to be at an increased risk of acquiring HIV and a number of other sexually transmitted infections, many of which are carried in the blood._&#8221;

An-dràsta tha an casg air daoine co-sheòrsach no dà-sheòrsach fad nam beathannan agus tha Seirbheis Nàiseanta na Slàinte ag ràdh nan robh an lagh seo air atharrachadh gus am bi iad comasach air fuil a thoirt seachad bliadhna as dèidh dhaibh ri fèise le duine eile thèid an cunnart àrdachadh trithead ìrean sa cheud.
