---
title: Leigheas sìolachadh in-bhiotro air a thabhann do chàraid fhireannach ann an Alba
author: Crìstean MacMhìcheil
type: post
date: 2019-01-28 19:51:39
image: https://raw.githubusercontent.com/MacMhicheil/GeidhUK/master/images/.jpg
categories:
  - alba
  - an-rioghachd-aonaichte
  - slainte
tags:
  - Alba
  - Baby
  - children
  - clann
  - Embryo
  - family
  - Health
  - In Vitro Fertilisation
  - IVF
  - Lenabh
  - Mail on Sunday
  - Màthair-ionaid
  - Neach-ionaid
  - NHS
  - Riaghaltas na h-Alba
  - Saidheans
  - Science
  - Scotland
  - Scottish Government
  - Sìolachadh In-bhiotro
  - slàinte
  - SNS
  - Surrogate
  - Suth
  - teaghlach

---
Thàinig e am follais Didòmhnaich gun deach leigheas sìolachadh in-bhiotro a thabhann do chàraid fhireannach co-sheòrsach ann an Alba airson a’ chiad turas a-riamh san Rìoghachd Aonaichte.

<!--more-->

A-rèir [The Mail on Sunday][1], bidh SNS a’ toirt maoineachadh dhan chàraid gus ugh a thorrachadh le sìol-ghinidh aon dhiubh mus tèid an suth a ion-phlanntadh ann an neach-ionaid gus a thoirt gu breith.

Chaidh stiùireadh SNS atharrachadh ann an 2013 gus cothrom a thoirt gu càraidean aon-sheòrsach agus boireannaich singilte air sìolachadh in-bhiotro a chleachdadh ann an Alba, Sasainn agus a’ Chuimrigh.

Aig an àm ge-tà bha e toirmeasgte luchd-ionaid a chleachdadh airson IVF, a’ ciallachadh nach robh càraidean fireannach comasach air a chleachdadh.

Dh’atharraich Riaghaltas na h-Alba am poileasaidh sin ann an 2017 gus leigheas sìolachaidh a thabhann an-asgaidh do chàraid sam bith ge bith dè an gnè no an aidmheil cleamhnais aca.

Dhearbh neach-labhairt Riaghaltas na h-Alba ris The Mail on Sunday gu bheil SNS a’ tabhann leigheas sìolachadh in-bhiotro do dh’fhireannaich ann an dàimhean aon-sheòrsach fiù ‘s ma bhios iad a’ cleachdadh neach-ionaid, ach chuir e cuideam air a’ phuing nach lorgadh SNS neach-ionaid dhaibh.

 [1]: https://www.dailymail.co.uk/health/article-6636419/Gay-male-couple-offered-IVF-treatment-NHS-time-Britain.html
