---

layout: post

date: 2021-04-03

title: Tagraiche Sealtainneach ga chàineadh

image: /images/2021-04-03-tagraiche-sealtainneach-ga-chaineadh.jpg

image-caption:

image-licence:

author: Crìstean MacMhìcheil

comments: true

categories:
    - alba
    - poilitigs
    - creideamh

tags:
    - 

twitter: https://twitter.com/geidhuk/status/1378368067898634243

instagram: https://www.instagram.com/p/CNNV5I1L23O/

facebook: https://www.facebook.com/GeidhUK/posts/3953518638003996

---

Tha tagraiche neo-eisimeileach à Shealtainn fo chàineadh as dèidh dha ràdh gum faodadh an galar sgaoilte COVID-19 a bhith na thoradh pòsadh aon-sheòrsach a dhèanamh laghail.

<!--more-->

Bidh Peter Tait a’ seasamh airson sgìre Shealtainn ann an taghadh Pàrlamaid na h-Alba an ath mhìos.

[Thuirt Mgr Tait ri Shetland News](https://www.shetnews.co.uk/2021/03/31/campaign-round-up-31-march/) gu bheil pòsadh aon-sheòrsach, a tha air a bhith laghail ann an Alba o chionn 2014, na chuspair a tha “a’ cur Dia an-aghaidh ar dùthaich” agus gu bheil e a’ dol “an-aghaidh lagh Dhe ma a tha e sgrìobhte anns a’ Bhìoball”.

Sheas Mgr Tait ann am fo-thaghadh 2019 nuair nach dh’fhuair e ach 31 bhòt.

Thuirt Kerrie Meyer, stèidheadair ShetlandLGBTQ.org.uk, gur e amaideas a th’ ann agus gum bu chòir dhan tagraiche dol air ais dhan toll primeval aige.

Thuirt i cuideachd gum faodadh am beachd amaideach aige gràin air daoine gèidh agus e a’ dol an-aghaidh Achd na Co-ionannachd 2010.

San eadar-ama, chaidh na tagraichean eile a bhios a’ seasamh airson sgìre Shealtainn ann an taghadh na h-ath mhìos a dhearbhadh, is iad: Martin Kerr, Am Pàrtaidh Làbarach; Brian Nugent, Restore Scotland; Nick Tulloch, Am Pàrtaidh Tòraidheach; Tom Willis, Pàrtaidh Nàiseanta na h-Alba; agus Beatrice Wishart, Libearalaich Deamocratach.