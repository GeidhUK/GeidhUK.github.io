---
title: Ionnsaigh a thoirt air buidheann LCDT ann an Istanbul leis a’ Phoileas
author: Crìstean MacMhìcheil
type: post
date: 2008-04-15 08:35:40
image: https://raw.githubusercontent.com/MacMhicheil/GeidhUK/master/images/2008-04-15-ionnsaigh-a-thoirt-air-buidheann-lcdt-ann-an-istanbul-leis-a-phoileas.jpg
categories:
  - an-t-saoghal
  - lagh
  - poilitigs
tags:
  - An Ear Mheadhanach
  - An Tuirc
  - attack
  - co-sheòrsach
  - dà-sheòrsach
  - discrimination
  - gràin-co-sheòrsachd
  - gràin-tar-ghnèitheachd
  - homophobia
  - ionnsaigh
  - Istanbul
  - Lagh
  - Lambda
  - leasbach
  - leth-bhreith
  - Middle East
  - oillt thar-ghnèitheach
  - Poileas
  - siùrsachd
  - siùrsaich
  - tar-ghnèitheach
  - tar-sheòrsach
  - trans
  - transgender
  - transphobia
  - transsexual
  - Turkey

---
Tha Poileas ann an Istanbul, An Tuirc, air ionnsaigh a thoirt air buidheann LCDT agus tha iad air ràdh gun robh adhbhar aca air sgàth &#8217;s cho tric &#8217;s a bhios daoine tar-ghnèitheach a&#8217; tadhal air na h-oifisean aca.

<!--more-->

A bharrachd air seo tha an Ionad Cultarach Lambda ann an Istanbul air ionnsachadh gun tuirt cuideigin gun ainm ris a&#8217; Phoileas gun robh am buidheann an sàs ann an siùrsachd, a&#8217; fastadh siùrsaich tar-ghnèitheach agus a&#8217; sgaoileadh an tuarastal aca eadar iad fèin.

Bha còrr &#8217;s 12 oifigear anns na h-oifisean aig Lambda Istanbul fad dà uair a thìde feasgar Diluain seachdain seo chaidh fhad &#8217;s a bha iad a&#8217; sgrùdadh na h-oifisean agus a h-uile rud nam broinn. Ged nach do lorg iad dad sam bith ghlac iad na pàipearan ionmhais aig a&#8217; bhuidheann.

A bharrachd air seo tha Lambda Istanbul an sàs ann an cùis-lagha eile gus am faigh iad inbhe oifigeil mar bhuidheann-charthannachd as dèidh dhan chomhairle ag ràdh gun robh iad nan cunnartan ro luachan tradaiseanta.

Thèid an cùis-lagha gu cùirt 17mh den Ghiblean.
