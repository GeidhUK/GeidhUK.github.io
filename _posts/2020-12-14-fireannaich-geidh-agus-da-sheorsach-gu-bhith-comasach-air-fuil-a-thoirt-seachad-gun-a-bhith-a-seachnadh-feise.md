---

layout: post

date: 2020-12-14

title: Fireannaich gèidh agus dà-sheòrsach gu bhith comasach air fuil a thoirt seachad gun a bhith a' seachnadh feise

image: /images/2020-12-14-fireannaich-geidh-agus-da-sheorsach-gu-bhith-comasach-air-fuil-a-thoirt-seachad-gun-a-bhith-a-seachnadh-feise.jpg

image-caption:

image-licence:

author: Crìstean MacMhìcheil

comments: true

categories:
    - alba
    - an-rioghachd-aonaichte
    - slainte

tags:
    - 

---

Bidh fireannaich gèidh agus dà-sheòrsach comasach air fuil a thoirt seachad gun a bhith a' seachnadh feise as dèidh dha ainmeachadh gun tèid na ceistean a thathar a chur air luchd-tabhartais atharrachadh ann an 2021.

<!--more-->


An-dràsta chan fhaod fireannaich fuil a thoirt seachad san Rìoghachd Aonaichte ma tha iad air a bhith ri feise le fireannach eile sna trì mìosan a dh'fhalbh.

A-rèir molaidhean a' Chomataidh Comhairleachaidh air Sàbhailteachd Fuil, Maothrain agus Buill-bhodhaig, thèid measadh cunnairt fa leth a thoirt dhan a h-uile duine agus barrachd ceistean a chur orra mu an giùlan feise.

Nì Seirbheis Fala na h-Alba (SNBTS) cinnteach gum bi fiosrachadh ann do luchd-tabhartais gus na h-atharrachaidhean a mhìneachadh agus gus dearbhadh gu bheil am fiosrachadh air a chumail gu tur ann an dìomhaireachd.