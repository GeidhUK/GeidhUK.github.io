---
layout: post
title: Geamaichean-bhidio LCDTQ air an taisbeanadh ann an taigh-tasgaidh Bherlin
date: 2019-01-07 16:12:28
categories: [an-roinn-eorpa, cultar, teicneolas]
author: Crìstean MacMhìcheil
author_url: https://twitter.com/macmhicheil
image: https://raw.githubusercontent.com/MacMhicheil/GeidhUK/master/images/2019-01-07-geamaichean-bhidio-lcdtq-air-an-taisbeanadh-ann-an-taigh-tasgaidh-bherlin.png
---

Tha [Taigh-tasgaidh Schwules](https://www.schwulesmuseum.de/?lang=en) ann am Berlin air taisbeanadh ùr fhosgladh gus geamaichean-bhidio LCDTQ a chomharrachadh.

<!--more-->

Bidh luchd-tadhail a' leantainn an taisbeanadh timcheall bogha-froise, le dath eadar-dhealaichte aig gach roinn, a' comharrachadh nan 33 bliadhna mu dheireadh de shusbaint LCDTQ ann an geamaichean tro ealain spèisearan, cuimhneachain agus agallamhan bhidio le luchd-dealbhaidh - a bharrachd air tiotalan mar _[Caper in the Castro](https://lgbtqgamearchive.com/games/games-by-decade/1980s/caper-in-the-castro/)_, aon dhen a' chiad gheamaichean LCDTQ, a tha ri cluich leis an luchd-tadhail.

Chaidh an taisbeanadh a chruthachadh le neach-tasgaidh, Jan Schnorrenberg; neach-naidheachd geamaichean-bhidio, Sarah Rudolph; agus Dr Adrienne Shaw, a tha na proifeasair agus ùghdar a’ speisealachadh ann an cùisean queer, feisealachd agus gnè ann an geamaichean-bhidio agus eachdraidh geamaichean-bhidio LCDTQ.

Ann an 2016 stèidhich Shaw an làrach-lìn _[LGBTQ Video Game Archive](https://lgbtqgamearchive.com/)_ gus eachdraidh geamaichean-bhidio LCDTQ a chlàradh. Thuirt i ris _[The Guardian](https://www.theguardian.com/games/2019/jan/04/rainbow-arcade-lgbtq-video-games-exhibition-world-of-warcraft-nintendo-berlin)_:

“Ron an tasglann, cha robh tuigse eachdraidheil air susbaint LCDTQ sa mheadhan seo.”

“Tha e ga dhèanamh furasta a dhìochuimhneachadh gu bheil an seòrsa susbaint seo an còmhnaidh air a bhith ann an geamaichean.”

Thuirt Schnorrenberg gu bheil i “an dòchas gum faigh na daoine a bhios a’ dol chun taisbeanadh seo cothrom air an cultar iongantach a tha ann an seo.”

Bidh _[Rainbow Arcade: Queer Gaming History 1985-2018](https://www.schwulesmuseum.de/ausstellung/rainbow-arcade-a-queer-history-of-video-games-1985-2018/?lang=en)_ ri fhaicinn ann an Taigh-tasgaidh Schwules gu 13mh Chèitean 2019.
