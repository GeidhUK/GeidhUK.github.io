---
title: Geamaichean-bhidio LCDTQ air an taisbeanadh ann an taigh-tasgaidh Bherlin
author: Crìstean MacMhìcheil
type: post
date: 2019-01-07T16:12:28+00:00
excerpt: Tha Taigh-tasgaidh Schwules ann am Berlin air taisbeanadh ùr fhosgladh gus geamaichean-bhidio LCDTQ a chomharrachadh.
url: /geamaichean-bhidio-lcdtq-air-an-taisbeanadh-ann-an-taigh-tasgaidh-bherlin/
image: https://raw.githubusercontent.com/MacMhicheil/GeidhUK/master/images/.jpg
categories:
  - An Roinn-eòrpa
  - Cùltar
  - Teicneòlas
tags:
  - Adrienne Shaw
  - Berlin
  - Caper in the Castro
  - geama-bhidio
  - geamaichean-bhidio
  - Jan Schnorrenberg
  - LCDT
  - LCDTQ
  - LGBT
  - LGBTQ
  - LGBTQ Video Game Archive
  - Sarah Rudolph
  - Schwules
  - Taigh-tasgaidh Schwules
  - video game
  - video games

---
Tha [Taigh-tasgaidh Schwules][1] ann am Berlin air taisbeanadh ùr fhosgladh gus geamaichean-bhidio LCDTQ a chomharrachadh.

Bidh luchd-tadhail a&#8217; leantainn an taisbeanadh timcheall bogha-froise, le dath eadar-dhealaichte aig gach roinn, a&#8217; comharrachadh nan 33 bliadhna mu dheireadh de shusbaint LCDTQ ann an geamaichean tro ealain spèisearan, cuimhneachain agus agallamhan bhidio le luchd-dealbhaidh &#8211; a bharrachd air tiotalan mar _[Caper in the Castro][2]_, aon dhen a&#8217; chiad gheamaichean LCDTQ, a tha ri cluich leis an luchd-tadhail.

Chaidh an taisbeanadh a chruthachadh le neach-tasgaidh, Jan Schnorrenberg; neach-naidheachd geamaichean-bhidio, Sarah Rudolph; agus Dr Adrienne Shaw, a tha na proifeasair agus ùghdar a’ speisealachadh ann an cùisean queer, feisealachd agus gnè ann an geamaichean-bhidio agus eachdraidh geamaichean-bhidio LCDTQ.

Ann an 2016 stèidhich Shaw an làrach-lìn _[LGBTQ Video Game Archive][3]_ gus eachdraidh geamaichean-bhidio LCDTQ a chlàradh. Thuirt i ris _[The Guardian][4]_:

“Ron an tasglann, cha robh tuigse eachdraidheil air susbaint LCDTQ sa mheadhan seo.”

“Tha e ga dhèanamh furasta a dhìochuimhneachadh gu bheil an seòrsa susbaint seo an còmhnaidh air a bhith ann an geamaichean.”

Thuirt Schnorrenberg gu bheil i “an dòchas gum faigh na daoine a bhios a’ dol chun taisbeanadh seo cothrom air an cultar iongantach a tha ann an seo.”

Bidh _[Rainbow Arcade: Queer Gaming History 1985-2018][5]_ ri fhaicinn ann an Taigh-tasgaidh Schwules gu 13mh Chèitean 2019.

 [1]: https://www.schwulesmuseum.de/?lang=en
 [2]: https://lgbtqgamearchive.com/games/games-by-decade/1980s/caper-in-the-castro/
 [3]: https://lgbtqgamearchive.com/
 [4]: https://www.theguardian.com/games/2019/jan/04/rainbow-arcade-lgbtq-video-games-exhibition-world-of-warcraft-nintendo-berlin
 [5]: https://www.schwulesmuseum.de/ausstellung/rainbow-arcade-a-queer-history-of-video-games-1985-2018/?lang=en
