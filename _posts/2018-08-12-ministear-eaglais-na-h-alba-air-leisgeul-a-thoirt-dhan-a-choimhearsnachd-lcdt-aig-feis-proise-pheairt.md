---
title: Ministear Eaglais na h-Alba air leisgeul a thoirt dhan a’ choimhearsnachd LCDT aig Fèis-pròise Pheairt
author: Crìstean MacMhìcheil
type: post
date: 2018-08-12T16:06:54+00:00
excerpt: "Tha ministear Eaglais na h-Alba air leisgeul a thoirt seachad aig Fèis-pròise Pheairt airson cron sam bith a tha an eaglais air a dhèanamh dhan a' choimhearsnachd LCDT."
url: /ministear-eaglais-na-h-alba-air-leisgeul-a-thoirt-dhan-a-choimhearsnachd-lcdt-aig-feis-proise-pheairt/
featured_image: /wp-content/uploads/2018/08/Scott_Burton_Perthshire_Pride.jpg
categories:
  - Alba
  - Creideamh
  - Fèisean-pròise
tags:
  - "2018"
  - an t-Urr
  - BBC
  - Eaglais na h-Alba
  - fèis-pròise
  - Fèis-pròise Pheairt
  - Perthshire Pride
  - Scott Burton

---
Tha ministear Eaglais na h-Alba air leisgeul a thoirt seachad aig Fèis-pròise Pheairt airson cron sam bith a tha an eaglais air a dhèanamh dhan a&#8217; choimhearsnachd LCDT.

&#8216;S e an t-Urr Scott Burton na chiad mhinistear aig Eaglais na h-Alba a-riamh gus fèis-pròise fhosgladh gu h-oifigeil.

Air thoiseach air an tachartas thuirt Mgr Burton:

&#8220;Tha mi air mo dhòigh glan a bhith a&#8217; fosgladh an tachartas seo, &#8217;s e urram iongantach a th&#8217; ann.&#8221;

&#8220;Bidh mi a&#8217; toirt an cothruim gus leisgeul a thoirt do bhuill dhen choimhearsnachd LCDT ma tha iad air a bhith air an goirteachadh, air an ailiseachadh agus air an diùltadh le Eaglais na h-Alba.&#8221;

Cuideachd ann an aithris ris a&#8217; BhBC thuirt e:

&#8220;Tha mi a&#8217; smaoineachadh gu bheil an Eaglais a&#8217; fàs nas mothachail gu bheil amannan air a bhith ann nuair a rinn sinn mearachdan a-thaobh na coimhearsnachd LCDT agus bu chòir dhuinn maitheanas iarraidh air a shon agus leisgeul a thoirt seachad air a shon.&#8221;

&#8220;&#8216;S e sin aon dhe na ceumannan againn &#8211; a&#8217; ruighinn a-mach ri ràdh gur e ar bràithrean agus ar peathraichean ann an daonnachd a th&#8217; annaibh. Tha gaol againn oirbh. Tha sinn airson &#8217;s gum bidh fios agaibh gu bheil gaol aig Dia oirbh agus gu bheil sinn airson coiseachd còmhla riut.&#8221;

Tha bhidio dhen òraid a rinn e aig an fhèis ri fhaicinn gu h-ìosal:-

<p style="text-align: center;">
</p>