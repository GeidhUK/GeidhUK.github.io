---

type: post

date: 2019-01-06 10:58:38

title: Eòlaiche Sgaoileadh-ghalaran air iarraidh air Riaghaltas Innis Tìle crìoch a chur air a’ chasg a tha toirmeasg daoine gèidh bho bhith a’ toirt seachad fala

image: /images/2019-01-06-eolaiche-sgaoileadh-ghalaran-air-iarraidh-air-riaghaltas-innis-tile-crioch-a-chur-air-a-chasg-a-tha-toirmeasg-daoine-geidh-bho-bhith-a-toirt-seachad-fala.jpg

image-caption:

image-licence:

author: Crìstean MacMhìcheil

comments: true

categories:
  - an-roinn-eorpa
  - an-t-saoghal
  - slainte

tags:
  - AIDS
  - An Danmhairg
  - Bhìoras Dìon-slàinte Daonna
  - co-sheòrsach
  - dà-sheòrsach
  - fala
  - fireannaich
  - fuil
  - gèidh
  - Hepatitis C
  - HIV
  - Human Immunodeficiency Virus
  - Iceland
  - Innis Tìle
  - Lochlannach
  - Nirribhidh
  - Reykjavik Grapevine
  - slàinte
  - Þórólfur Guðnason

---
Tha Þórólfur Guðnason, aon dhe na prìomh Eòlaichean Sgaoileadh-ghalaran (_Epidemiologist_) ann an Innis Tìle, air iarraidh air an riaghaltas crìoch a chur air a&#8217; chasg iomlan a th&#8217; air fireannaich co-sheòrsach agus dà-sheòrsach bho bhith a&#8217; toirt seachad fala.

<!--more-->

A-rèir [The Reykjavik Grapevine][1], thuirt Guðnason:

&#8220;An toiseach, tha barrachd teans a-measg a&#8217; bhuidheann seo air HIV no Hepatitis C san fhuil aca. &#8220;

&#8220;Tha daoine anns a&#8217; bhuidheann seo a tha ri feise le dìon agus mar sin nach eil ann an cunnart, tha daoine eile ann ge-tà, aig a bheil dòigh-bheatha feiseil nas fosgailte, a tha buailteach air galaran mar seo a sgaoileadh.&#8221;

&#8220;Tha mi a&#8217; creidsinn, mar a tha daoine eile anns an Roinn Eòrpa air a dhèanamh, gun urrainn sinn an casg iomlan a chur às agus grèis càtaidh airson grunn mhìosan a stèidheachadh.&#8221;

Anns na dùthchannan Lochlannach eile a leithid Nirribhidh agus an t-Suain faodaidh fireannaich fala a thoirt seachad mura h-eil iad air a bhith ri feise le fireannach eile fad 12 mìos.

Ged a tha casg iomlan ann an gnìomh san Danmhairg an dràsta, thèid an lagh atharrachadh ann an 2019 gus leigeil le fireannaich fala a thoirt seachad mura h-eil iad air a bhith ri feise le fireannach eile fad 4 mìos.

 [1]: https://grapevine.is/news/2019/01/03/icelands-ban-on-gay-men-giving-blood-may-be-lifted-soon/
