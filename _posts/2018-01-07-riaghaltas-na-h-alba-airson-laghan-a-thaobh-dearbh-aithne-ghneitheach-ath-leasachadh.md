---
title: Riaghaltas na h-Alba airson laghan a thaobh dearbh-aithne ghnèitheach ath-leasachadh
author: Crìstean MacMhìcheil
type: post
date: 2018-01-07 21:30:01
image: https://raw.githubusercontent.com/MacMhicheil/GeidhUK/master/images/2018-01-07-riaghaltas-na-h-alba-airson-laghan-a-thaobh-dearbh-aithne-ghneitheach-ath-leasachadh.jpg
categories:
  - alba
  - an-rioghachd-aonaichte
  - naidheachdan
  - poilitigs
tags:
  - Alba
  - Angela Crawley
  - British Government
  - dearbh-aithne gnèitheach
  - gender identity
  - gender recognition
  - Gender Recognition Act 2004
  - Justine Greening
  - Ministear nam Ban
  - Riaghaltas an Rìoghachd Aonaichte
  - Riaghaltas Bhreatainn
  - Riaghaltas na h-Alba
  - Rùnaire an Fhoghlaim
  - Scotland
  - Scottish Government
  - Secretary of Education
  - tar-ghnèitheach
  - trans
  - transgender
  - transsexual

---
Tha Riaghaltas na h-Alba air ràdh gum bi iad a’ dol air adhart le planaichean gus laghan a thaobh dearbh-aithne ghnèitheach ath-leasachadh as dèidh gun do chur Riaghaltas Bhreatainn dàil air na planaichean acasan.

<!--more-->

Dh’ainmich Justine Greening, Rùnaire an Fhoghlaim agus Ministear nam Ban, anns an t-Iuchar 2017 gum bidh Riaghaltas Bhreatainn ath-leasachadh an lagh a thaobh dearbh-aithne ghnèitheach.

Ach anns an Dùbhlachd [sgrìobh _The Sunday Times_][1] gum bidh Riaghaltas Bhreatainn a’ cur dàil air na planaichean aca air sgàth ’s gur e cùis &#8220;iomadh-fhillte&#8221; agus &#8220;co-roinnteach&#8221; a th&#8217; ann.

Ach tha Riaghaltas na h-Alba a-nis ag ràdh gum bidh iadsan a’ dol air adhart leis an ath-leasachadh agus tha iad air co-chomhairle a chur air bhog a’ sireadh molaidhean airson atharrachaidhean dhan Gender Recognition Act 2004.

Thig a’ co-chomhairle gu crìoch 1 Màrt 2018.

Thuirt BP Angela Crawley ri Pink News: &#8220;Tha 2018 gu bhith na bhliadhna cudromach a thaobh co-ionannachd LCDTE ann an Alba.&#8221;

&#8220;Leis an ath-leasachadh a tha Riaghaltas na h-Alba a’ moladh bidh Alba na ceannabhaidh air feadh an t-saoghal a thaobh co-ionannachd tar-ghnèitheach le bhith ga dhèanamh nas sìmplidh agus nas cùramaiche airson daoine tar-ghnèitheach a bhith a’ faighinn aithneachadh laghail dhen dearbh-aithne gnèitheach aca agus airson daoine tar-ghnèitheach a bhith air an aithneachadh airson a’ chiad turas anns an Rìoghachd Aonaichte.&#8221;

 [1]: https://www.thetimes.co.uk/article/justine-greening-delays-divisive-plan-for-easy-gender-swaps-gm77qd9gn
