---
title: Aonar anns gach triùir de dhaoine LCD a’ fulang burraidheachd ann an sgoil agus san àite-obrach
author: Crìstean MacMhìcheil
type: post
date: 2018-11-08T10:26:17+00:00
excerpt: |
  Tha aonar anns gach triùir de dhaoine leasbach, co-sheòrsach agus dà-sheòrsach a dh'fhulaing burraidheachd nuair a bha iad ann an sgoil cuideachd a' fulaing burraidheachd san àite-obrach a-rèir sgrùdadh ùr bho <a href="https://www.anglia.ac.uk/">Oilthigh Anglia Ruskin</a>.
url: /aonar-anns-gach-triuir-de-dhaoine-lcd-a-fulang-burraidheachd-ann-an-sgoil-agus-san-aite-obrach/
featured_image: /wp-content/uploads/2018/11/DreWdInWoAAOO0i.jpg-large.jpg
categories:
  - An Rìoghachd Aonaichte
  - Foghlam
  - Gnìomhachas
tags:
  - àite-obrach
  - An Rìoghachd Aonaichte
  - Anglia Ruskin University
  - anxiety
  - bisexual
  - Breatainn
  - Britain
  - bullying
  - burraidheachd
  - childrens
  - clann
  - co-sheòrsach
  - dà-sheòrsach
  - depression
  - education
  - foghlam
  - gay
  - gèidh
  - homosexual
  - iomagain
  - leasbach
  - lesbian
  - Nick Drydakis
  - Oilthigh Anglia Ruskin
  - school
  - sgoil
  - stress
  - trom-inntinn
  - uallach
  - United Kingdom
  - workplace

---
Tha aonar anns gach triùir de dhaoine leasbach, co-sheòrsach agus dà-sheòrsach a dh&#8217;fhulaing burraidheachd nuair a bha iad ann an sgoil cuideachd a&#8217; fulaing burraidheachd san àite-obrach a-rèir sgrùdadh ùr bho [Oilthigh Anglia Ruskin][1].

Chruthaich an sgrùdadh beachdan bho 400 duine anns an Rìoghachd Aonaichte ann an 2016.

A-rèir na toraidhean thuirt 73% de fhireannaich co-sheòrsach agus dà-sheòrsach gun do dh&#8217;fhulaing iad burraidheachd gu cunbhalach, gu tric neo uaireannan nuair a bha iad ann an sgoil. Thuirt 35.2% gun do dh&#8217;fhulaing iad burraidheachd an dà chuid ann an sgoil agus san àite-obrach. Cha tuirt ach 9.9% nach robh iad air burraidheachd sam bith a dh&#8217;fhulaing a-riamh.

Tha seo an coimeas ri boireannaich leasbach agus dà-sheòrsach a thuirt gun do dh&#8217;fhulaing 59% dhiubh burraidheachd san sgoil gu cunbhalach, gu tric neo uaireannan agus 29% dhiubh san sgoil agus àite-obrach.

B&#8217; e 37 aois chuibheasach nan com-pàirtichean, a&#8217; ciallachadh gur ann eadar 1985 agus 1997 a bha iad ann an sgoil.

Thuirt [Dr Nick Drydakis][2], ùghdar an sgrùdaidh, gu bheil na toraidhean a&#8217; moladh gu bheil burraidheachd na dhuilgheadas a leanas daoine LCD bhon sgoile dhan àite-obrach agus bidh seo a&#8217; toirt droch bhuaidh seasmhach air na daoine fhèin, companaidhean agus a&#8217; chomann sòisealta gu h-iomlan.

&#8216;S e co-dhùnadh an sgrùdadh gu bheil burraidheachd aois sgoile ag adhbharachadh ìrean nas àirde de throm-inntinn, uallach agus iomagain agus ìre fèin-mheasaidh nas ìsle. Mar thoradh air sin tha an àireamh de dhaoine LCD a&#8217; dol air adhart gu foghlam aig àrd-ìre nas ìsle agus tha seo a&#8217; ciallachadh gu bheil nas lugha de dhaoine LCD, gu h-àraid fireannaich co-sheòrsach agus dà-sheòrsach a&#8217; faighinn obair ann an dreuchdan _white-collar_.

Gus dèiligeadh ris an duilgheadas seo tha an sgrùdadh a&#8217; moladh ro-innleachdan a chur an gnìomh ann an sgoiltean agus àiteachan-obrach an aghaidh burraidheachd agus e ag ràdh gu bheil buidhnean LCDT+ na chuideachadh do dhaoine LCDT+ san àite-obrach.

##### Tùsan

Cambridge Network: [Bullying ‘follows’ LGB people from school to work][3]
  
Gay Star News: [Bullied in school due to your sexuality? It may not get better at work][4]

 [1]: https://www.anglia.ac.uk/
 [2]: https://www.anglia.ac.uk/lord-ashcroft-international-business-school/about/economics-and-international-business/people/nick-drydakis
 [3]: https://www.cambridgenetwork.co.uk/news/bullying-follows-lgb-people-from-school-to-work/
 [4]: https://www.gaystarnews.com/article/bullied-school-work/