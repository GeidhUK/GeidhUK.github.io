---
title: Ath-leasachaidhean a’ toirt co-ionannachd do dhaoine LCDT ann an Astràilia
author: Crìstean MacMhìcheil
type: post
date: 2008-04-30 18:15:28
image: https://raw.githubusercontent.com/MacMhicheil/GeidhUK/master/images/2008-04-30-ath-leasachaidhean-a-toirt-co-ionannachd-do-dhaoine-lcdt-ann-an-astrailia.jpg
comments: true
categories:
  - an-t-saoghal
  - naidheachdan
  - poilitigs
tags:
  - Astràilia
  - Australia
  - Australian Government
  - cìsean
  - co-ionannachd
  - co-ionnannachd pòsaidh
  - còirichean co-ionann
  - dìoladh an luchd-obrach
  - discrimination
  - equal rights
  - equality
  - leth-bhreith
  - marriage
  - marriage equality
  - òrduighean-cungaidh
  - peinnsein
  - pòsadh
  - pòsadh aon-sheòrsach
  - Riaghaltas na h-Astràilia
  - Robert McClelland
  - same-sex marriage
  - sochairean
  - tèarainteachd shòisealta

---
Tha Riaghaltas na h-Astràilia air còrr &#8217;s 100 ath-leasachaidhean a dhèanamh gus còirichean co-ionann a thoirt do dhaoine LCDT.

<!--more-->

Tha buidheann LCDT air fàilte a chur air na leasachaidhean seo ach tha iad cuideachd gan càineadh air sgàth &#8217;s nach eil iad a&#8217; dèanamh pòsaidhean aon-sheòrsach laghail.

Thèid na h-ath-leasachaidhean a chur an gnìomh an ath-mhìos agus bidh iad a&#8217; toirt co-ionannachd do dhaoine LCDT a thaobh cìsean, peinnsein, agus sochairean.

&#8220;Bidh na leasachaidhean seo a&#8217; toirt co-ionannachd do dhaoine co-sheòrsach ann an sreath de chuspairean a leithid peinnsein, cìsean, tèarainteachd shòisealta, dìoladh an luchd-obrach, agus òrduighean-cungaidh,&#8221; ara Àrd-neach-tagraidh Robert McClelland.

&#8220;Bidh iad a&#8217; dèanamh diofar mhòr do Astràilianaich a tha air a bhith a&#8217; fulang leth-bhreith air feadh a&#8217; Cho-fhlaitheas.&#8221;

Thuirt am buidheann LCDT _[Australian Marriage Equality (AME)][1]_:

&#8220;Tha an Riaghaltas a&#8217; dèanamh an rud ceart le bhith a&#8217; dèanamh fòcas air co-ionannachd ionmhais a-mhàin.&#8221;

A bharrachd air seo thuirt iad:

&#8220;Le bhith ag ath-leasachadh còrr &#8217;s 100 achdan, tha an Riaghaltas a&#8217; toirt rathad iomadh-fhillte airson co-ionannachd a thoirt seachad nuair nach e ach atharrachadh dhen Achd Phòsaidh a tha dhìth.&#8221;

 [1]: http://www.australianmarriageequality.com/ "Làrach-lìn aig AME"
