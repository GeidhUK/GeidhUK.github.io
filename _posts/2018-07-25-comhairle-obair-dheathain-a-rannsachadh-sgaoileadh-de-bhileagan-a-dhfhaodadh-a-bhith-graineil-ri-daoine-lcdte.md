---

type: post

date: 2018-07-25 19:48:16

title: Comhairle Obair Dheathain a’ rannsachadh sgaoileadh de bhileagan a dh’fhaodadh a bhith gràineil ri daoine LCDTE

image: /images/2018-07-25-comhairle-obair-dheathain-a-rannsachadh-sgaoileadh-de-bhileagan-a-dhfhaodadh-a-bhith-graineil-ri-daoine-lcdte.jpg

image-caption:

image-licence:

author: Crìstean MacMhìcheil

comments: true

categories:
  - alba

tags:
  - BBC
  - Evening Times
  - fèis-pròise
  - Fèis-pròise a’ Mhonaidh
  - Garthdee
  - gràin-co-sheòrsachd
  - Grampian Pride
  - John Wheeler
  - Kaimhill
  - Mustard Seed Chapel International
  - Obar Dheathain

---

Chaidh rannsachadh a chur air bhog le Comhairle Obair Dheathain an dèidh sgaoileadh de bhileagan a dh&#8217;fhaodadh a bhith gràineil ri daoine LCDTE.

<!--more-->

Tha bratach a&#8217; bhogha-frois a&#8217; nochdadh air beulaibh na bileig leis an tiotal &#8220;What come comes after pride&#8221; sgrìobhte air agus a-rèir an _Evening Times_ tha abairtean a leithid &#8220;_pride is something evil that comes from a person’s heart_&#8221; agus &#8220;_God sees pride the same way he sees so many other behaviours – as sinful_” a&#8217; nochdadh na broinn.

Tha coltach gun deach na bileagan a sgaoileadh leis a&#8217; bhuidhinn _Mustard Seed Chapel International_.

Thuirt neach-labhairt an seipeil ris an _Evening Times_ nach eil gràin-co-sheòrsachd sam bith anns na bileagan.

Bidh a&#8217; bhuidheann a&#8217; coinneachadh ann an Sgoil Kaimhill ann an Garthdee, a tha leis an ùghdarras ionadail.

Dh&#8217;iarr luchd-fuirich Garthdee air a&#8217; Chomhairle Ionadail iarraidh air Comhairle Obar Dheathain gus casg a chur air a&#8217; bhuidhinn bhon togalach.

Thuirt neach-gairm an Fhoghlaim, John Wheeler ris a&#8217; BhBC:

&#8220;Chan eil àite airson gràin-co-sheòrsachd ann an Obar Dheathain.&#8221;

&#8220;Mar ùghdarras, bha sinn air leth toilichte taic a thoirt ri Fèis-pròise a’ Mhonaidh ann an Obar Dheathain na bu tràithe am-bliadhna. Tha tachartasan a leithid am fèis-pròise a&#8217; soillearachadh an iomadachd làidir a th&#8217; aig na coimhearsnachdan ann an Obar Dheathain.&#8221;

&#8220;Tha a&#8217; chomhairle a&#8217; rannsachadh an tachartais aig Kaimhill. Aon uair &#8217;s gu bheil an rannsachadh sin air co-dhùnadh a ruighinn thèid gnìomh iomchaidh sam bith a thoirt gu buil.&#8221;
