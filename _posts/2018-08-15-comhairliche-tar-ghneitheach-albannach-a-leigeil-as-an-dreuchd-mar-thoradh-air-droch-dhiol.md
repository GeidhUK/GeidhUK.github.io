---
layout: post
title: Comhairliche tar-ghnèitheach Albannach a' leigeil às an dreuchd mar thoradh air droch dhìol
date: 2018-08-15 09:11:01
categories: [alba, poilitigs]
author: Crìstean MacMhìcheil
author_url: https://twitter.com/macmhicheil
image: https://raw.githubusercontent.com/MacMhicheil/GeidhUK/master/images/2018-08-15-comhairliche-tar-ghneitheach-albannach-a-leigeil-as-an-dreuchd-mar-thoradh-air-droch-dhiol.jpg
---

Tha an aon comhairliche tar-ghnèitheach ann an Alba air ainmeachadh gum bidh iad a' leigeil às chuid dhe na dreuchdan aca mar thoradh air "sreath de dhroch dhìol guineach agus seasmhach" a' toirt a-steach bagairtean bàis.

<!--more-->

Dh'ainmich Comhairliche Gregor Murray air Facebook gum biodh iad (*tha Gregor neo-bhìnearaidh agus 's fheàrr leotha an riochdair iad a chleachdadh.*) a' leigeil às na dreuchdan aca mar Neach-gairm Comataidh Seirbheis Clann agus Teaghlaichean agus mar Neach-labhairt airson Cothroman Co-ionannachd ach gum biodh iad fhathast nan Comhairliche airson Dùn Dè.

Ann an litir gu Ceannard na Comhairle, John Alexander, thug Murray iomradh air an droch dhìol a dh'fhuiling iad thairis air na mìosan a dh'fhalbh agus thuirt iad gur e seo an co-dhùnadh as fheàrr airson an slàinte-inntinn a tha air tuiteam fon ìre far am bu chòir dha bhith.

![Litir a sgrìobh Comhairliche Murray ri Comhairliche Alexander](http://geidh.uk/wp-content/uploads/2018/08/Screenshot-2018-08-14-at-19.40.28-527x1024.png){: .post-image }
[Litir a sgrìobh Comhairliche Murray ri Comhairliche Alexander](https://www.facebook.com/CllrGregorMurray/posts/2121515251420019)

Chaidh Comhairliche Murray a chàineadh airson cànan a chleachd iad ann am brathan air-loidhne le buidhnean boireannaich.

An-uiridh, thug iad iomradh air a' bhuidheann Women 50:50 mar "absolute roasters", a 'cosnadh càineadh bhon bhallrachd le Ceannard Pàrtaidh Làbarach na h-Alba, Kezia Dugdale, nam measg.

San Iuchar thug iad iomradh air buidheann-gnìomha leasbach mar "utter ****s" an dèidh dhaibh caismeachd-pròise ann an Lunnainn a ghlasadh.

Dhearbh Comhairliche Alexander gu bheil e air gabhail ri co-dhùnadh Comhairliche Gregor:

"Tha mi a' smaoineachadh gu bheil e ceart gu bheil iad air leisgeul a dhèanamh."

"Tha e follaiseach gun do thuit cànan agus giùlan Comhairliche Murray fada fo na h-ìrean a bhiodh mi fhèin agus am poball an dùil bho bhall taghte agus 's e mearachd a bh' ann. Cha bhi mi a' dìon giùlain no cànan mar sin. "

A dh'aindeoin sin thuirt Mgr Alexander gun robh Murray aon dhe na comhairlichean as dìcheallaiche agus gu bheil iad air tòrr a dhèanamh gus beathannan muinntir Dhùn Dè a leasachadh.

Ann an co-dhùnadh thuirt e:

"Aig an àm seo, tha mi a' smaoineachadh gu bheil e cudromach gu bheil Gregor a' toirt ùine a bhith a' beachdachadh air na tha air tachairt bho chionn ghoirid, a bhith a' dèanamh fòcas air an slàinte, agus gu bheil iad a' faighinn taic tron ùine seo."

<div class="jumbotron">
<h3>Tùsan</h3>
	<li>Facebook: <a href="http://www.facebook.com/CllrGregorMurray/">http://www.facebook.com/CllrGregorMurray/</a></li>
	<li>PinkNews: <a href="https://www.pinknews.co.uk/2018/08/13/scotland-transgender-councillor-death-threats/">Scotland’s only transgender councillor leaves roles after death threats</a></li>
	<li>The Courier: <a href="https://www.thecourier.co.uk/fp/news/local/dundee/703892/childrens-convener-resigns-following-row-over-expletive-laden-social-media-outbursts/">Children’s convener resigns following row over expletive-laden social media outbursts</a></li>
	<li>BBC: <a href="https://www.bbc.co.uk/news/uk-scotland-tayside-central-45151228">Trans councillor leaves roles after 'threats to life'</a></li>
</div>
