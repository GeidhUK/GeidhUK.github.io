---
title: Comhairliche tar-ghnèitheach Albannach a’ leigeil às an dreuchd mar thoradh air droch dhìol
author: Crìstean MacMhìcheil
type: post
date: 2018-08-15 09:11:01
image: https://raw.githubusercontent.com/MacMhicheil/GeidhUK/master/images/2018-08-15-comhairliche-tar-ghneitheach-albannach-a-leigeil-as-an-dreuchd-mar-thoradh-air-droch-dhiol.jpg
categories:
  - alba
  - naidheachdan
  - poilitigs
tags:
  - Convener of Children and Family Services
  - council
  - counciller
  - Dùn Dè
  - Dundee
  - equal opportunities
  - Gregor Murray
  - John Alexander
  - Neach-gairm Comataidh Seirbheis Clann agus Teaghlaichean
  - Neach-labhairt airson Cothroman Co-ionannachd
  - SNP

---
Tha an aon comhairliche tar-ghnèitheach ann an Alba air ainmeachadh gum bidh iad a&#8217; leigeil às chuid dhe na dreuchdan aca mar thoradh air &#8220;sreath de dhroch dhìol guineach agus seasmhach&#8221; a&#8217; toirt a-steach bagairtean bàis.

<!--more-->

Dh&#8217;ainmich Comhairliche Gregor Murray air Facebook gum biodh iad* a&#8217; leigeil às na dreuchdan aca mar Neach-gairm Comataidh Seirbheis Clann agus Teaghlaichean agus mar Neach-labhairt airson Cothroman Co-ionannachd ach gum biodh iad fhathast nan Comhairliche airson Dùn Dè.

*_Tha Gregor neo-bhìnearaidh agus &#8217;s fheàrr leotha an riochdair iad a chleachdadh._

Ann an litir gu Ceannard na Comhairle, John Alexander, thug Murray iomradh air an droch dhìol a dh&#8217;fhuiling iad thairis air na mìosan a dh&#8217;fhalbh agus thuirt iad gur e seo an co-dhùnadh as fheàrr airson an slàinte-inntinn a tha air tuiteam fon ìre far am bu chòir dha bhith.

<div style="text-align: center">
  <a href="https://www.facebook.com/CllrGregorMurray/posts/2121515251420019"><img class="aligncenter" title="Litir a sgrìobh Comhairliche Murray ri Comhairliche Alexander" src="https://i2.wp.com/geidh.uk/wp-content/uploads/2018/08/Screenshot-2018-08-14-at-19.40.28-527x1024.png?resize=527%2C1024" alt="Litir a sgrìobh Comhairliche Murray ri Comhairliche Alexander" width="527" height="1024" data-recalc-dims="1" /></a>
</div>

Chaidh Comhairliche Murray a chàineadh airson cànan a chleachd iad ann am brathan air-loidhne le buidhnean boireannaich.

An-uiridh, thug iad iomradh air a&#8217; bhuidheann Women 50:50 mar &#8220;absolute roasters&#8221;, a &#8216;cosnadh càineadh bhon bhallrachd le Ceannard Pàrtaidh Làbarach na h-Alba, Kezia Dugdale, nam measg.

San Iuchar thug iad iomradh air buidheann-gnìomha leasbach mar &#8220;utter \****s&#8221; an dèidh dhaibh caismeachd-pròise ann an Lunnainn a ghlasadh.

Dhearbh Comhairliche Alexander gu bheil e air gabhail ri co-dhùnadh Comhairliche Gregor:

&#8220;Tha mi a&#8217; smaoineachadh gu bheil e ceart gu bheil iad air leisgeul a dhèanamh.&#8221;

&#8220;Tha e follaiseach gun do thuit cànan agus giùlan Comhairliche Murray fada fo na h-ìrean a bhiodh mi fhèin agus am poball an dùil bho bhall taghte agus &#8217;s e mearachd a bh&#8217; ann. Cha bhi mi a&#8217; dìon giùlain no cànan mar sin. &#8221;

A dh&#8217;aindeoin sin thuirt Mgr Alexander gun robh Murray aon dhe na comhairlichean as dìcheallaiche agus gu bheil iad air tòrr a dhèanamh gus beathannan muinntir Dhùn Dè a leasachadh.

Ann an co-dhùnadh thuirt e:

&#8220;Aig an àm seo, tha mi a&#8217; smaoineachadh gu bheil e cudromach gu bheil Gregor a&#8217; toirt ùine a bhith a&#8217; beachdachadh air na tha air tachairt bho chionn ghoirid, a bhith a&#8217; dèanamh fòcas air an slàinte, agus gu bheil iad a&#8217; faighinn taic tron ùine seo.&#8221;

<div class="jumbotron">
  <h3>
    Tùsan
  </h3>

  <li>
    Facebook: <a href="http://www.facebook.com/CllrGregorMurray/">http://www.facebook.com/CllrGregorMurray/</a>
  </li>
  <li>
    PinkNews: <a href="https://www.pinknews.co.uk/2018/08/13/scotland-transgender-councillor-death-threats/">Scotland’s only transgender councillor leaves roles after death threats</a>
  </li>
  <li>
    The Courier: <a href="https://www.thecourier.co.uk/fp/news/local/dundee/703892/childrens-convener-resigns-following-row-over-expletive-laden-social-media-outbursts/">Children’s convener resigns following row over expletive-laden social media outbursts</a>
  </li>
  <li>
    BBC: <a href="https://www.bbc.co.uk/news/uk-scotland-tayside-central-45151228">Trans councillor leaves roles after &#8216;threats to life&#8217;</a>
  </li>
</div>
