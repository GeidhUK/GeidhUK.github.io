---
title: Àrd-chùirt Chalifornia a’ cumail ri Prop 8
author: Crìstean MacMhìcheil
type: post
date: 2009-05-26T19:11:45+00:00
excerpt: Tha Àrd-chùirt Chalifornia air bhòtadh gus cumail ri Proposition 8, an iomairt a chur casg air pòsadh aon-sheòrsach anns an stàit.
url: /ard-chuirt-chalifornia-a-cumail-ri-prop-8/
featured_image: /wp-content/uploads/2009/05/Prop8.gif
categories:
  - An t-Saoghal
  - Lagh
  - Poilitigs
tags:
  - Aimearaga
  - America
  - American Constitution
  - Àrd-chùirt Chalifornia
  - Bun-reachd Chalifornia
  - Bun-reachd nan Stàitean Aonaichte
  - California
  - Californian Constitution
  - Californian Supreme Court
  - Carlos R. Moreno
  - civil union
  - co-ionnannachd pòsaidh
  - companas-catharra
  - marriage
  - marriage equality
  - Na Stàitean Aonaichte
  - pòsadh
  - pòsadh aon-sheòrsach
  - Prop 8
  - Proposition 8
  - same-sex marriage
  - United States

---
Tha Àrd-chùirt Chalifornia air bhòtadh gus cumail ri Proposition 8, an iomairt a chur casg air pòsadh aon-sheòrsach anns an stàit.

Bhòt na britheamhan 6-1 an-aghaidh luchd-taice pòsaidhean aon-sheòrsach a bha a&#8217; gearan air sgàth &#8217;s gu bheil Proposition 8 a&#8217; dol an-aghaidh Bun-reachd nan Stàitean Aonaichte. A dh&#8217;aindeoin an co-dhùnadh seo, bhòt iad uile gu lèir airson na 18,000 pòsaidhean a chaidh a chumail mar thà a chumail laghail.

Cha robh ach Britheamh Carlos R. Moreno, an aon Democrat anns a&#8217; chùirt, airson Proposition 8 a chur às.

Chaidh pòsadh aon-sheòrsach a dhèanamh laghail ann an California anns a&#8217; Chèitean 2008, ach a-rèir Proposition 8 a chaidh a chur an gnìomh anns an t-Samhain 2008 tha pòsadh a&#8217; ciallachadh aonadh eadar fear agus bean a-mhàin.

Tha luchd-gnìomh LCDT air ràdh gu bheil Proposition 8 a&#8217; dol an-aghaidh a&#8217; bhun-reachd agus gu bheil e a&#8217; dèanamh leth-bhreith orra. Tha iad cuideachd ag ràdh nach eil companasan-catharra, a tha ceadaichte anns an stàit, co-ionann ri pòsadh.

Bidh daoine LCDT a&#8217; togail fianais an-aghaidh a&#8217; cho-dhùnadh air feadh California an-diugh.