---
title: Àrd-chùirt Iowa air bhòtadh gus pòsadh aon-sheòrsach a dhèanamh laghail
author: Crìstean MacMhìcheil
type: post
date: 2009-04-07T11:40:32+00:00
excerpt: Tha Àrd-chùirt Iowa air bhòtadh gus pòsadh aon-sheòrsach a dhèanamh laghail anns an stàit.
url: /ard-chuirt-iowa-air-bhotadh-gus-posadh-aon-sheorsach-a-dheanamh-laghail/
featured_image: /wp-content/uploads/2011/01/image12-760x440.jpg
categories:
  - An t-Saoghal
  - Creideamh
  - Poilitigs
tags:
  - Aimearaga
  - America
  - Àrd-chùirt Iowa
  - co-ionnannachd pòsaidh
  - Iowa
  - Iowa Supreme Court
  - Joy Corning
  - marriage
  - marriage equality
  - Na Stàitean Aonaichte
  - Polk County
  - pòsadh
  - pòsadh aon-sheòrsach
  - Sally Pederson
  - same-sex marriage
  - Timothy Brien
  - United States

---
Tha Àrd-chùirt Iowa air bhòtadh gus pòsadh aon-sheòrsach a dhèanamh laghail anns an stàit.

Mar phàirt dhen co-dhùnadh aon-ghuthach, thuirt na breitheamhan le bhith a&#8217; mìneachadh pòsadh mar aonadh eadar boireannaich agus fireannaich bha bun-reachd na stàite a&#8217; dol an aghaidh e fhèin air sgàth &#8217;s gu bheil e a&#8217; brosnachadh co-ionannachd.

Chaidh a&#8217; chùis a thoirt dhan chùirt anns an Dùbhlachd 2005 air sgàth &#8217;s sia càraidean aon-sheòrsach a thug Timothy Brien, Clàraich Siorrachd Polk, gu lagh air sgàth &#8217;s nach dh&#8217;fhuair iad cead pòsaidh bhon oifis aige.

Thug iad ionnsaigh air laghan na stàite a thuirt gun robh pòsadh a&#8217; ciallachadh aonaidhean eadar boireannaich agus fireannaich a-mhàin.

Anns an Lùnastal 2007 thuirt cùirt na sgìre gun robh e a&#8217; dol an-aghaidh a&#8217; bhun-reachd a bhith a&#8217; cur casg air càraidean aon-sheòrsach a bhith a&#8217; pòsadh.

Anns a&#8217; Mhàrt 2008, chaidh 15 _friend-of-the-court briefs_ a chlàradh a bha a&#8217; toirt taic ri càraidean aon-sheòrsach a bha airson pòsadh, agus airson còirichean na clann aca.

Ghabh ceudan de Iowanaich ris na _briefs_ sin a&#8217; toirt a-steach dithis seann _Lietenant Governors_ Joy Corning agus Sally Pederson.

Tha Iowa a-nis na ciad stàit ann an iar-mheadhan na Stàitean Aonaichte far a bheil pòsadh aon-sheòrsach ceadaichte agus chan eil ach dà stàit eile anns na Stàitean gu lèir fair a bheil e ceadaichte.