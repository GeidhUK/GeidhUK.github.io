---
title: Coimhearsnachd LCDTE an dùil ri leth-bhreith anns a h-uile àite
author: Crìstean MacMhìcheil
type: post
date: 2008-04-06 21:21:39
image: https://raw.githubusercontent.com/MacMhicheil/GeidhUK/master/images/2008-04-06-coimhearsnachd-lcdte-an-duil-ri-leth-bhreith-anns-a-h-uile-a-aite.jpg
categories:
  - an-rioghachd-aonaichte
  - naidheachdan
tags:
  - am poileas
  - an t-siostam ceartais
  - Ben Summerskill
  - BNP
  - craoladh
  - cunntas-bheachd
  - discrimination
  - foghlam
  - Làbaraich
  - LCDTE
  - leth-bhreith
  - LGBTI
  - Libearalaich
  - obair
  - opinion poll
  - poilitigs
  - Serves You Right
  - sgoil
  - sgrùdadh
  - slàinte
  - SNP
  - Stonewall
  - taigheadas
  - Tòraidhean

---
Chaidh sgrùdadh ùr fhoillseachadh le _Stonewall_ a tha a&#8217; sealltainn gu bheil an coimhearsnachd LCDTE an còmhnaidh an dùil ri leth-bhreith anns a h-uile àite.

<!--more-->

Bha còrr &#8217;s 1,600 daoine LCDTE a&#8217; gabhail pàirt anns a&#8217; chiad sgrùdadh LCDTE air an làrach-lìn _YouGov_ eadar 6mh-10mh An Dùbhlachd 2007.

Air ainmeachadh _Serves You Right_ bha an sgrùdadh a&#8217; toirt a-steach cuspairean a leithid obair, poilitigs, taigheadas, slàinte, foghlam, am poileas, an t-siostam ceartais agus craoladh.

Thuirt aonar anns gach còignear gun dh&#8217;fhulaing iad burraidheachd anns an t-ionad-obrach air sgàth &#8217;s an gnèitheachd aca. Thuirt 65% gun robh iad ga fhulaing anns an sgoil agus thuirt 82% nach robh iad comasach air tighinn a-mach anns an sgoil.

Bha 89% dhen bheachd gun tèid bacadh a chur orra nan robh iad airson a ghabhail anns na Tòraidhean, 61% airson na Làbaraich agus 47% airson na Libearalaich. Thuirt 99% seo mu dheidhinn a&#8217; BhNP agus thuirt 82% gun robh iad dhen bheachd gun tèid bacadh a chur orra nan robh iad airson a ghabhail anns an SNP.

Bha aonar anns gach còignear a&#8217; smaointinn gum biodh e nas doirbhe dhaibh taigh fhaighinn gu h-àraidh airson leasbaich.

Thuirt neach-labhairt airson Stonewall, Ben Summerskill, gu bheil an sgrùdadh seo a&#8217; cur nar cuimhne gu bheil a&#8217; choimhearsnachd LCDTE fhathast an dùil ri leth-bhreith anns an t-aonamh linn air fhichead.
