---
layout: post
title: Bu chòir cùisean LCDT+ a bhith na phàirt "bunaiteach" de dh'fhoghlam chloinne
date: 2018-11-22 17:37:27
categories: [an-rioghachd-aonaichte, foghlam, slainte]
author: Crìstean MacMhìcheil
author_url: https://twitter.com/macmhicheil
image: https://raw.githubusercontent.com/MacMhicheil/GeidhUK/master/images/2018-11-22-bu-choir-cuisean-lcdt-a-bhith-na-phairt-bunaiteach-de-dhfhoghlam-chloinne.png
post-excerpt: 
---

Tha doctairean bho Cholaiste Rìoghail Leigheas agus Slàinte Chloinne ([RCPCH](https://www.rcpch.ac.uk/) air aontachadh gum bu chòir cùisean LCDT a bhith na phàirt "bunaiteach" de dh'fhoghlam chloinne.

<!--more-->

Tha an aithris aca air tighinn mar fhreagairt air co-chomhairle Roinn an Fhoghlaim mu atharrachaidhean dhan a' churraicealam a thaobh Foghlam air Dàimhean agus Feise.

Dh'aontaich iad ri ceist 10 a' cho-chomhairle gu bheil an curraicealam ùr iomchaidh dhan a h-uile aois ach cha do dh'aontaich iad ri ceist 11: "A bheil sibh ag aontachadh gum bi susbaint a thaobh Foghlam air Dàimhean, mar a tha e air a mhìneachadh ann am paragrafan 50-57 dhen stiùireadh, a' toirt eòlais gu leòr do sgoilearan bun-sgoile gus dàimhean deimhinneach a chruthachadh?"

A-measg na molaidhean eile aca, thuirt iad gum bu chòir "aithris soilleir a bhith ann gu bheil daoine agus dàimhean LCDT na phàirt de theagaisg bun-sgoile mu dheidhinn dàimhean fallain. Faodar seo a shealltainn ann an co-cheangal ri teaghlaichean - ach tha e cuideachd feumail do chlann ionnsachadh ciall teirmean a leithid leasbach, co-sheòrsach agus dà-sheòrsach."

Mar phàirt dhen fhreagairt aca air ceist 24, "A bheil beachdan sam bith eile agaibh mun dhreachd stiùireadh reachdail a bu mhath leibh toirt ris an roinn?", thuirt iad gu bheil iad a' cur fàilte air "am moladh" gum bu chòir cùisean LCDT a bhith 'bunaiteach'."

Faodar am freagairt gu lèir aca a leughadh air loidhne [an seo](https://www.rcpch.ac.uk/sites/default/files/2018-11/rcpch_response_to_consultation_on_relationships_education_relationships_and_sex_education_and_health_education_-_final.pdf).
