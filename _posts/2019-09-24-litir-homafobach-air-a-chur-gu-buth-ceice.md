---

type: post

date: 2019-09-24 13:45:00

title: Litir homafòbach air a chur gu bùth cèice

image: /images/2019-09-24-litir-homafobach-air-a-chur-gu-buth-ceice.jpg

image-caption:

image-licence:

author: Crìstean MacMhìcheil

comments: true

categories:
- lagh
- alba

tags:

---

Bha iongnadh air luchd-obrach aig bùth cèice ann am Baile Udain Diardaoin as dèidh dhaibh litir homafòbach fhaighinn tron phost.

<!--more-->

Chaidh an litir, a ghabhas a leughadh gu h-ìseal, a chur gun ainm dhan bhùth [https://specialdayscakes.com/](Special Days Cakes).

![Litir homafòbach a chaidh a chur gu Special Days Cakes](/images/2019-09-24-litir-homafobach-air-a-chur-gu-buth-ceice.png){: .post-image }

'S ann le Mìcheal Burns agus Steafan Whyteside a tha am bùth.

Thuirt Mìcheal ri Pink Saltire:

"Cha do smaoinich sinn airson diog gun d' thàinig an litir bho chliant sam bith againn, ach is dòcha bho chuideigin a bha airson ar nàrachadh air sgàth 's gu bheil sinn co-sheòrsach. Tha sinn air a bhith còmhla fad ochd bliadhna deug agus 's e seo an 10mh ceann-bliadhna pòsaidh againn san Dùbhlachd, ach chan fhaca sinn dad mar seo a-riamh. Bha mi a' smaointinn gur e rud a thachair san àm a dh'fhalbh a bh' ann an gràin na co-sheòrsachd ach chaidh mo chur ann an tuaineal le seo an-diugh."

Chaidh aithris air na thachair a thoirt do Phoileas Alba a bhios ga làimhseachadh mar eucoir-gràin.

Ma tha sibh airson barrachd leughadh mun sgeulachd seo tadhalaibh air làrach-lìn Pink Saltire: [Scottish business owners receive targeted homophobic hate mail](https://pinksaltire.com/2019/09/19/scottish-business-owners-receive-targeted-homophobic-hate-mail/).
