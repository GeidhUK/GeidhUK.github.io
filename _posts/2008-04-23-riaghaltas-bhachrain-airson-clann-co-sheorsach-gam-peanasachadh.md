---
title: Riaghaltas Bhachrain airson clann co-sheòrsach gam peanasachadh
author: Crìstean MacMhìcheil
type: post
date: 2008-04-23 16:59:00
image: https://raw.githubusercontent.com/MacMhicheil/GeidhUK/master/images/.jpg
categories:
  - an-t-saoghal
  - creideamh
  - foghlam
  - poilitigs
tags:
  - An Ear Mheadhanach
  - Bachrain
  - Bahrain
  - Bahraini Government
  - children
  - clann
  - co-sheòrsach
  - co-sheòrsachd
  - Dùthaich nan Tàidh
  - education
  - Filipinich
  - foghlam
  - gay
  - gèidh
  - homosexual
  - homosexuality
  - Ioslam
  - Islam
  - luchd-teagaisg
  - Middle East
  - Muslamach
  - Muslim
  - Na h-Eileanan Filipineach
  - peanasachadh
  - punish
  - Riaghaltas Bhachrain
  - school
  - sgoil
  - sgoiltean
  - siùrsachd
  - teachers
  - Thailand
  - The Philippines
  - tidsearan

---
Tha Riaghaltas Bhachrain a&#8217; dèanamh iomairt gus co-sheòrsachd a chur às dhan dhùthaich.

<!--more-->

Tha Buill Pàrlamaid air sreath de mholaidhean a chur an gnìomh gus co-sheòrsachd a chur às agus gu connspaideach tha na molaidhean seo ag òrdachadh luchd-teagaisg a chumail sùil air clann airson aomaidh co-sheòrsach agus a bhith gam peanasachadh mar sin.

A bharrachd air seo dh&#8217;iarr iad stad a chur air daoine co-sheòrsach cèin a&#8217; fuireach anns an dùthaich agus dh&#8217;iarr iad sgrùdadh a dhèanamh gus fhaighinn a-mach dè cho bitheanta &#8217;s a tha co-sheòrsachd ann am Bachrain.

Gu ruige seo tha Bachrain air a bhith nas fosgailte ri co-sheòrsachd an taca ri dùthchannan Muslamach eile anns an Ear-mheadhan.

A dh&#8217;aindeoin seo tha co-sheòrsachd fhathast mì-laghail anns an dùthaich agus tha an Riaghaltas air daoine co-sheòrsach cèin fhuadach a-mach san àm a dh&#8217;fhalbh.

A-rèir coltas dh&#8217;fhuadaich an Riaghaltas 2,000 Filipinich co-sheòrsach a-mach às a dùthaich ann an 2002 ag ràdh gun robh iad an sàs ann an siùrsachd agus gnìomhachdan co-sheòrsach.

Thuirt na Buill Pàrlamaid:

&#8220;&#8216;S ann à Dùthaich nan Tàidh neo na h-Eileanan Filipineach a tha na daoine seo agus tha iad a&#8217; tighinn airson an obair seo [obair sna h-ionadan maise agus spathan] fhaighinn, tha iad a&#8217; cleachdadh seo mar _smoke screen_ airson an dòigh beatha co-sheòrsach agus mì-mhoralta aca.&#8221;
