---
title: Sagart Caitligeach air a chur à dreuchd airson ràdh gun robh fèis-pròise Ghlaschu a’ dèanamh oilbheum do Dhia
author: Crìstean MacMhìcheil
type: post
date: 2018-07-19T21:15:00+00:00
excerpt: "Chaidh an t-sagart Caitligeach Mark Morris a chur à dreuchd le Oilthigh Cailleannach Ghlaschu as dèidh dha ràdh gu bheil fèis-pròise Ghlaschu a' dèanamh oilbheum do Dhia."
url: /sagart-caitligeach-air-a-chur-a-dreuchd-airson-radh-gun-robh-feis-proise-ghlaschu-a-deanamh-oilbheum-do-dhia/
featured_image: /wp-content/uploads/2018/07/Father_Mark_Morris.jpg
categories:
  - Alba
  - Creideamh
  - Fèisean-pròise
tags:
  - An Eaglais Chaitligeach
  - Caitligeach
  - Father Mark Morris
  - fèis-pròise
  - Fèis-pròise Ghlaschu
  - Glasgow Caledonian University
  - Mark Morris
  - Oilthigh Cailleannach Ghlaschu
  - Pamela Gillies
  - Pride Glasgow

---
Chaidh an sagart Caitligeach Mark Morris a chur à dreuchd le Oilthigh Cailleannach Ghlaschu as dèidh dha ràdh gun robh fèis-pròise Ghlaschu a&#8217; dèanamh oilbheum do Dhia.

Bha mìltean de dhaoine an-làthair aig an cruinneachadh bliadhnail LCDTE sa Ghlaschu Disathairne seo chaidh.

An dèidh an tachartas sgaoil Mgr Morris chuireadh do luchd-paraiste a bhith an-làthair aig sèirbheis urnaigh gus rèiteachadh airson fèis-pròise Ghlaschu a bha air oilbheum a dhèanamh do Dhia.

Bha Mgr Morris an urra ri feuman spioradail nan oileanaich aig an oilthigh, ach thuirt ceannardan an oilthigh nach robh a bheachdan co-chòrdail ri beachdan an oilthigh.

Thuirt Pamela Gillies, Prionnsapal an Oilthigh:

&#8220;An dèidh co-chomhairle, cha till Mgr Mark Morris ris a dhreuchd seiplineachd aig an oilthigh san t-Sultain.&#8221;

&#8220;Obraichidh an t-oilthigh còmhla ri Sgìre-Àrd-Easbaig Ghlaschu gus dèanamh cinnteach gun tèid taic seiplineachd leantainneach a thabhann do luchd-obrach agus oileanaich aig an ionad creideimh againn nuair a thòisicheas an teirm ùr.&#8221;

&#8220;Tha an t-oilthigh gu math in-ghabhalach agus tha dealas aige do cho-ionnanachd agus iomadachd air a&#8217; champus.&#8221;