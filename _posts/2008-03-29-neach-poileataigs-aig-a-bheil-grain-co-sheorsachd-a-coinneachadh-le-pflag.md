---
title: Neach-poileataigs aig a bheil gràin-co-sheòrsachd a’ coinneachadh le PFLAG
author: Crìstean MacMhìcheil
type: post
date: 2008-03-29T09:58:46+00:00
excerpt: 'Tha neach-poileataigs à Oklahoma, a tha ainmeil airson ag ràdh gu bheil daoine co-sheòrsach nan bagairtean nas motha ris na Stàitean Aonaichte na tha ceannaircich, air a bhith a’ coinneachadh le buidheann PFLAG (Parents & Friends of Lesbians & Gays).'
url: /neach-poileataigs-aig-a-bheil-grain-co-sheorsachd-a-coinneachadh-le-pflag/
featured_image: /wp-content/uploads/2008/04/Sally_Kern.jpg
categories:
  - An t-Saoghal
  - Creideamh
  - Poilitigs
tags:
  - Aimearaga
  - ceannairceachd
  - ceannaircich
  - 'Gay &amp; Lesbian Victory Fund'
  - gay agenda
  - Loyce Newton-Edwards
  - Na Stàitean Aonaichte
  - neach-poileataigs
  - Oklahoma
  - 'Parents &amp; Friends of Lesbians &amp; Gays'
  - PFLAG
  - riochdaire
  - Sally Kern
  - terrorists

---
Tha neach-poileataigs à Oklahoma, a tha ainmeil airson ag ràdh gu bheil daoine co-sheòrsach nan bagairtean nas motha ris na Stàitean Aonaichte na tha ceannaircich, air a bhith a’ coinneachadh le buidheann PFLAG (_Parents & Friends of Lesbians & Gays_).

Thug a’ choimhearsnachd eadar-nàiseanta an àire do Riochdaire Sally Kern na bu tràithe a’ mhìos seo chaidh nuair a dh’fhoillsich am buidheann _Gay & Lesbian Victory Fund_ bhidio air YouTube a’ sealltainn Riochdaire Kern a’ toirt seachad òraid a bha ri gràin-co-sheòrsachd.

Tha Riochdaire Kern a’ togail casaid an aghaidh a’ choimhearsnachd co-sheòrsach ag ràdh gu bheil iad a’ putadh “gay agenda” agus tha iad a’ feuchainn ri dòigh-beatha co-sheòrsach a bhrosnachadh ri clann òg.

Thuirt i:

“An stuth seo, tha e marbhtach, tha e a’ sgaoileadh agus millidh e na daoine òga againn. Millidh e an nàisean seo.”

Thuirt Loyce Newton-Edwards, Ceann-suidhe PFLAG ann an Oklahoma:

“Tha sinn toilichte gun tug Riochdaire Kern ùine airson bruidhinn rinn, agus gu bheil i deònach smaoineachadh air còmhradh seasmhach stèidheachadh eadarainn.”