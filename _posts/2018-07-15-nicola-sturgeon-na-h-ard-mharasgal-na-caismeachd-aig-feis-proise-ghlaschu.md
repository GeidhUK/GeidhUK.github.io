---
title: Nicola Sturgeon na h-Àrd-Mharasgal na Caismeachd aig Fèis-pròise Ghlaschu
author: Crìstean MacMhìcheil
type: post
date: 2018-07-15 20:47:50
image: https://raw.githubusercontent.com/MacMhicheil/GeidhUK/master/images/2018-07-15-nicola-sturgeon-na-h-ard-mharasgal-na-caismeachd-aig-feis-proise-ghlaschu.jpg
comments: true
categories:
  - alba
  - feisean-proise
  - naidheachdan
  - poilitigs
tags:
  - Alba
  - Blair Wilson
  - Bliadhna na h-Òigridh
  - Bliadhna Òigridh na h-Alba
  - caismeachd
  - co-ionnannachd pòsaidh
  - East Renfreshire
  - fèis-pròise
  - Fèis-pròise Ghlaschu
  - Glaschu
  - Glasgow Pride
  - Justin Trudeau
  - Leo Varadkar
  - marriage
  - marriage equality
  - Neiltson
  - Nicola Sturgeon
  - pòsadh
  - pòsadh aon-sheòrsach
  - Prìomh Ministear na h-Alba
  - same-sex marriage

---
Bha Prìomh Mhinistear na h-Alba, Nicola Sturgeon aig ceann na caismeachd aig Fèis-pròise Ghlaschu an-dè.

<!--more-->

Air thoiseach air an tachartas, thuirt Ms Sturgeon:

&#8220;Tha mi pròiseil gu bheilear a&#8217; beachdachadh air Alba mar aon de na dùthchannan as adhartaiche san Roinn Eòrpa a-thaobh co-ionnanachd LCDTE agus tha Fèis-pròise Ghlaschu na thachartas mìorbhaileach a bheireas coimhearsnachdan còmhla agus a chomharraicheas a h-uile rud gu bheil daoine LCDTE a&#8217; toirt ri beatha Albannach.&#8221;

&#8220;Mar chomann-sòisealta feumaidh sinn co-ionnanachd agus cothromachd a bhrosnachadh fad na h-ùine agus an adhartais a chaidh a dhèanamh a dhìon.&#8221;

&#8220;Tha mi toilichte a bhith air ainmeachadh mar a&#8217; chiad Àrd-Mharasgal urramach a-riamh aig Fèis-pròise Ghlaschu agus tha mi a&#8217; coimhead air adhart ri bhith a&#8217; gabhail pàirt anns a&#8217; chaismeachd leis na daoine òga LCDTE gus Bliadhna Òigridh na h-Alba a chomharrachadh.&#8221;

<!--<div id='gallery-3' class='gallery galleryid-2522 gallery-columns-1 gallery-size-large'>
  <dl class='gallery-item'>
    <dt class='gallery-icon landscape'>
      <img width="906" height="400" src="https://i2.wp.com/geidh.uk/wp-content/uploads/2018/07/Pride_Glasgow_2018-1.jpeg?resize=906%2C400&#038;ssl=1" class="attachment-large size-large" alt="" aria-describedby="gallery-3-2534" srcset="https://i2.wp.com/geidh.uk/wp-content/uploads/2018/07/Pride_Glasgow_2018-1.jpeg?resize=1024%2C452&ssl=1 1024w, https://i2.wp.com/geidh.uk/wp-content/uploads/2018/07/Pride_Glasgow_2018-1.jpeg?resize=300%2C132&ssl=1 300w, https://i2.wp.com/geidh.uk/wp-content/uploads/2018/07/Pride_Glasgow_2018-1.jpeg?resize=768%2C339&ssl=1 768w, https://i2.wp.com/geidh.uk/wp-content/uploads/2018/07/Pride_Glasgow_2018-1.jpeg?w=1280&ssl=1 1280w" sizes="(max-width: 906px) 100vw, 906px" data-recalc-dims="1" />
    </dt>

    <dd class='wp-caption-text gallery-caption' id='gallery-3-2534'>
      Caismeachd Fèis-pròise Ghlaschu. Dealbh le STV News.
    </dd>
  </dl>

  <br style="clear: both" />
</div>-->

Ann an aithris ris na luchd-frithealaidh, thuirt i:

&#8220;A dh&#8217;aindeoin tachartasan eile a tha a &#8216;tachairt ann an àiteachan eile ann an Alba an-diugh, tha mi ag innse dhuibh bho bhonn mo chridhe tha mi ag innse dhut cho moiteil&#8217; sa tha mi a bhith an seo an-diugh, chan eil àite ann a bu toigh leam a bhith na seo ann an Glaschu&#8221;.

&#8220;Tha fios againn gum feum sinn fhathast seasamh airson còraichean tar-ghnèitheach agus an aghaidh gràin-tar-ghnèitheachd agus gràin-co-sheòrsachd agus nì sinn sin.&#8221;

&#8220;Tha caismeachdan-pròise mu dheidhinn a bhith a&#8217; comharrachadh agus a&#8217; daingneachadh luachan na mo bheachdsa a tha cudromach do mhòran dhaoine air feadh na dùthcha. Luachan mar fhulangas agus spèis agus iomadachd agus gràdh agus tha mi a&#8217; smaoineachadh gur e rud iomchaidh dhomhsa mar Phrìomh Mhinistear a bhith a&#8217; gabhail phàirt anns an latha seo agus tha mi pròiseil a bhith ga dhèanamh.&#8221;

Cuideachd mhol i Blair Wilson, duine à Baile Nèill, Siorrachd Rinn Friù an Ear, a sgaoil bhidio air loidhne às dèidh dha ionnsaigh a thoirt air airson a bhith co-sheòrsach:-

&#8220;Sa mhadainn, chunnaic mi bhidio a chaidh a phostadh le duine òg air ainmeachadh Blair Wilson, chan eil fhios &#8217;am ma tha e an-seo an-diugh, ach dh&#8217;fhuiling Blair ionnsaigh uamhasach, neo-adhbharach, gràineil ri daoine co-sheòrsach o chionn ghoirid&#8221;

&#8220;Ach an àite a bhith a&#8217; falachadh, bhruidhinn e a-mach agus leig dhomh seo a ràdh; &#8217;s e na prionnsabalan agus na luachan de dh&#8217;urram, mhisneachd agus thruas a chaidh a thaisbeanadh leis an duine òg sin a bu chòir a bhith a&#8217; mìneachadh ar dùthcha. Agus mar sin Blair, tha sinn uile a&#8217; seasamh còmhla riut.&#8221;

<!--<div id='gallery-4' class='gallery galleryid-2522 gallery-columns-1 gallery-size-large'>
  <dl class='gallery-item'>
    <dt class='gallery-icon landscape'>
      <img width="640" height="345" src="https://i1.wp.com/geidh.uk/wp-content/uploads/2018/07/Blair_Wilson.jpg?resize=640%2C345&#038;ssl=1" class="attachment-large size-large" alt="" aria-describedby="gallery-4-2543" srcset="https://i1.wp.com/geidh.uk/wp-content/uploads/2018/07/Blair_Wilson.jpg?w=640&ssl=1 640w, https://i1.wp.com/geidh.uk/wp-content/uploads/2018/07/Blair_Wilson.jpg?resize=300%2C162&ssl=1 300w" sizes="(max-width: 640px) 100vw, 640px" data-recalc-dims="1" />
    </dt>

    <dd class='wp-caption-text gallery-caption' id='gallery-4-2543'>
      Dealbh de Bhlair Wilson às dèidh dha ionnsaidh a thoirt air.
    </dd>
  </dl>

  <br style="clear: both" />
</div>-->

Thuirt Alastair Mac a&#8217; Ghobhainn, Àrd-oifigear Fèis-pròise Ghlaschu:

&#8220;Tha sinn air leth toilichte Prìomh Mhinistear Nicola Sturgeon ainmeachadh mar a&#8217; chiad Àrd-Mharasgal urramach aig Fèis-pròise Ghlaschu mar chomharra air an taic a tha i air a bhith a&#8217; toirt ri co-ionnanachd LCDTE o chionn fhada.&#8221;

Nuair a bha i na Rùnaire na Slàinte, chuidich Ms Sturgeon le leasachadh co-ionnanachd pòsaidh ann an Alba agus bhon uair sin tha i air a ràdh gur e an latha a dh&#8217;aontaich a&#8217; Phàrlamaid ris pòsaidhean co-ionann aon de na h-amannan as pròiseil den ùine aice mar BPA. Mar Phrìomh Mhinistear tha i air co-ionnanachd a ghealltainn do dhaoine tar-ghnèitheach le bhith ag ath-leasachadh Achd Aithneachadh Gnè na h-Alba.

A-rèir luchd-eagrachaidh bha àireamh de chòrr is 12,000 a&#8217; gabhail pàirt anns a&#8217; chaismeachd.

Ghabh Prìomhaire Chanada, Justin Trudeau agus Taoiseach na h-Èireann, Leo Varadkar, pàirt ann an caismeachdan o chionn ghoirid ach b&#8217; e seo a&#8217; chiad turas a-riamh gu bheil ceannard Bhreatannach air caismeachd fhad &#8217;s a bha iad fhathast ann an oifis.
