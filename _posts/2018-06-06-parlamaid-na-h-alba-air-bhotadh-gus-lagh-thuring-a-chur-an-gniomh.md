---
title: Pàrlamaid na h-Alba air bhòtadh gus Lagh Thuring a chur an gnìomh
author: Crìstean MacMhìcheil
type: post
date: 2018-06-06T21:02:49+00:00
excerpt: Tha Pàrlamaid na h-Alba air bhotadh gu h-aon-ghuthach airson lagh ùr a chur an gnìomh a chìthear mathanas oifigeil a thoirt do dhaoine co-sheòrsach agus dà-sheòrsach a chaidh an dìteadh fo laghan lethbhreith eachdraidheil.
url: /parlamaid-na-h-alba-air-bhotadh-gus-lagh-thuring-a-chur-an-gniomh/
image: https://raw.githubusercontent.com/MacMhicheil/GeidhUK/master/images/.jpg
categories:
  - Alba
  - Poilitigs
tags:
  - Alan Turing
  - BPA
  - Buill Pàrlamaid na h-Alba
  - Historical Sexual Offences (Pardons and Disregards) (Scotland) Bill
  - Historical Sexual Offences Bill
  - Lagh Thuring
  - MSP
  - Pàrlamaid na h-Alba
  - Scottish Parliament
  - "Turing's Law"

---
Tha Pàrlamaid na h-Alba air bhotadh gu h-aon-ghuthach airson lagh ùr a chur an gnìomh a chìthear mathanas oifigeil a thoirt do dhaoine co-sheòrsach agus dà-sheòrsach a chaidh an dìteadh fo laghan lethbhreith eachdraidheil.

Thèid mathanas a thoirt gu fèin-ghluasadach dhan a h-uile daoine a chaidh a dhìteadh fo na seann laghan co-dhiubh ma tha iad beò no marbh.

Cuideachd thèid cothrom a thoirt do dhaoine gus tagradh a dhèanamh airson na dìtidhean aca sguabadh à chlàran eucorach.

Cha deach fèise aon-sheòrsach a dhèanamh laghail ann an Alba gu 1981, còrr &#8217;s deich bliadhna as dèidh Sasainn agus a&#8217; Chuimrigh.

A&#8217; bruidhinn mun lagh ùr, thuirt Tim Hopkins, Stiùiriche Lìonra Co-ionnanachd: &#8220;Tha sinn a&#8217; cur fàilte chrìdheil air an naidheachd gun deach am bìle seo a dhèanamh na lagh leis a&#8217; Phàrlamaid. Tha seo a&#8217; toirt aithne dha-rìribh dhan chron mhòr a chaidh a dhèanamh do dhaoine a chaidh a dhìteadh no a dh&#8217;fhuirich fo na seann laghan seo.&#8221;

&#8220;Còmhla ri leisgeul poblach a&#8217; Phrìomh Mhinisteir anns a&#8217; Phàrlamaid san t-Samhain, tha e follaiseach gu bheil Alba air atharrachadh gu brath agus nach eil lethbhreith iomchaidh tuilleadh.&#8221;

&#8220;&#8216;S e an ath cheum an lagh ùr a chur an gnìomh agus fhoillseachadh. Bidh follseachadh air leth cudromach gus am bidh a h-uile duine a tha fo bhuaidh na dìteadh eachdraidheil seo a chluinntinn mu a dheidhinn. Tha daoine LCDTE fhathast a&#8217; fuiling claon-bhreith agus nàimhdeas, agus tha mòran a bharrachd fhathast ri dhèanamh.&#8221;

&#8220;Tha sinn a&#8217; coimhead air adhart ri bhith a&#8217; leantainn oirnn ag obair le Riaghaltas na h-Alba gus an Achd Aithneachadh Gnè leasachadh airson daoine tar-ghnèitheach, agus obair eile a dhèanamh gus dèiligeadh ri gràin-co-sheòrsachd, gràin-dà-sheòrsachd agus gràin-tar-ghnèitheachd agus gus cothromachd a bhrosnachadh dha na h-uile.&#8221;
