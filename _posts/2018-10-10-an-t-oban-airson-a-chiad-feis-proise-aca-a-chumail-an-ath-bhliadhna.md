---
title: An t-Òban airson a’ chiad fèis-pròise aca a chumail an ath-bhliadhna
author: Crìstean MacMhìcheil
type: post
date: 2018-10-10T13:17:32+00:00
excerpt: "Thèid fèis-pròise a chumail anns an t-Òban an ath-bhliadhna airson a' chiad turas a-riamh."
url: /an-t-oban-airson-a-chiad-feis-proise-aca-a-chumail-an-ath-bhliadhna/
image: https://raw.githubusercontent.com/MacMhicheil/GeidhUK/master/images/.jpg
categories:
  - Alba
  - Fèisean-pròise
tags:
  - An t-Òban
  - Argyll
  - Bar na Seilear
  - Crystal
  - Earra-Ghàidheal
  - fèis-pròise
  - Fèis-pròise an Òbain
  - Oban
  - Oban Pride
  - Phoenix Oban
  - Pride
  - Taigh-dhealbh Phoenix
  - The Cellar Bar

---
Thèid fèis-pròise a chumail anns an t-Òban an ath-bhliadhna airson a&#8217; chiad turas a-riamh.

Chaidh ainmeachadh air Facebook [ann an bhidio goirid][1] le bànrigh draga ionadail, Crystal, anns a bheil i ag iarraidh air muinntir an àite tighinn gu sgrìonadh sònraichte dhen film _God&#8217;s Own Country_ ann an Taigh-dhealbh Pheonix 26mh Dàmhair aig 7f. Cuideachd thuirt i gum bi oidhche làn ceòl agus fealla-dhà aig Bar na Seilear as a dhèidh.

Thuirt Gary Hamilton, neach-labhairt Fèis-pròise an Òbain ri Phink Saltire:

&#8220;Rugadh am beachd bho iomairt an aghaidh stiogma a bha a&#8217; ruith anns an t-Òban ann an co-bhonn ri _Waverley Care Scotland_ agus Taigh-dhealbh Pheonix. Tha sinn air ar brosnachadh leis na tachartasan a chaidh a chumail air feadh na dùthcha agus tha sinn airson taic a shealltainn dhan choimhearsnachd iomallach LGBT+ againn fhèin.&#8221;

Thathar an dùil ri barrachd fhiosrachaidh mun fhèis anns a&#8217; bhliadhn&#8217; ùr agus faodar cumail suas leis an naidheachd as ùire mu a dheidhinn air Facebook: <https://www.facebook.com/ObanPride/>

 [1]: https://www.facebook.com/ObanPride/videos/309848773165788/
