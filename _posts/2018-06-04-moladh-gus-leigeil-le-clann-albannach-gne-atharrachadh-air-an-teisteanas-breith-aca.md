---
title: Moladh gus leigeil le clann Albannach gnè atharrachadh air an teisteanas breith aca
author: Crìstean MacMhìcheil
type: post
date: 2018-06-04T10:48:30+00:00
excerpt: Bu chòir clann cho òg ri 12 a bhith comasach air gnè atharrachadh air an teisteanas breith aca gun taic phàrant, a-rèir Coimiseanair Cloinne is Òigridh na h-Alba.
url: /moladh-gus-leigeil-le-clann-albannach-gne-atharrachadh-air-an-teisteanas-breith-aca/
image: https://raw.githubusercontent.com/MacMhicheil/GeidhUK/master/images/.jpg
categories:
  - Alba
  - Poilitigs
tags:
  - Bruce Adamson
  - children
  - clann
  - Coimiseanair Cloinne is Òigridh na h-Alba
  - eadar-ghnèitheach
  - far-ghnèitheach
  - fèin-aithneachadh-gnè
  - fèin-atihne-gnèitheach
  - gender recognition
  - intersex
  - neo-bhìnearaidh
  - non-binary
  - òigridh
  - Riaghaltas na h-Alba
  - tar-ghnèitheach
  - trans
  - transexual

---
Bu chòir do chlann cho òg ri 12 a bhith comasach air gnè atharrachadh air an teisteanas breith aca gun taic phàrant, a-rèir Coimiseanair Cloinne is Òigridh na h-Alba.

Ann am freagairt do cho-chomhairle Riaghaltas na h-Alba a thaobh ùrachadh laghan aithne gnè, thuirt Bruce Adamson gum bu choir do dh&#8217;òigridh a bhith comasach air gnè atharrachadh air an teisteanas breith aca gun taic phàrant mura h-eil iad ag aithneachadh leis an gnè bith-eòlasach aca.

Thuirt e gum biodh e &#8220;mì-reusanta nan robh cead phàrantan a dhìth airson aithneachadh laghail dhen atharrachadh nan robh am pàiste comasach air atharrachadh às aonais.&#8221;

Cuideachd a-rèir Mgr Adamson bhiodh e na bhriseadh dhen Co-chruinneachadh UN airson Còirichean Cloinne mura robh clann tar-ghnèitheach comasach air aithneachadh laghail fhaighinn.

Thuirt Eaglais Shaor na h-Alba gum biodh gluasad sam bith gus leigeil le clann fo aois 16 a bhith a&#8217; faighinn aithne laghail air atharrachadh gnè mì-chùramach, gum biodh e na mhòr-dhragh ann an iomadh teaghlach agus gum biodh deugairean so-leònta a&#8217; faireachdainn troimh-chèile mu a dheidhinn.

Thuirt Riaghaltas na h-Alba gun robh e a&#8217; dèanamh sgrùdadh air freagairtean na co-chomhairle.
