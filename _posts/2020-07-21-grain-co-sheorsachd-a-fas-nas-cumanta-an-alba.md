---

layout: post

date: 2020-07-21

title: Gràin co-sheòrsachd a' fàs nas cumanta an Alba

image: /images/2020-07-21-grain-co-sheorsachd-a-fas-nas-cumanta-an-alba.jpg

image-caption:

image-licence:

author: Crìstean MacMhìcheil

comments: true

categories:
    - alba
    - lagh

tags:
    - 
    
twitter: https://twitter.com/geidhuk/status/1285608615836098563

instagram: https://www.instagram.com/p/CC6PyZeg9x9/

facebook: https://www.facebook.com/GeidhUK/posts/3212583162097551

---

Tha figearan oifigeil bho Oifis a' Chrùin a' sealltainn gu bheil an àireamh de dh'eucoirean gràin air an adhbharachadh le gràin co-sheòrsachd ann an Alba aig an ìre as àirde a-riamh.

<!--more-->

A-rèir nan figearan bha àrdachadh de 24% bho 1194 casaidean ann an 2018-19 gu 1486 casaidean ann an 2019-20.

Bha an suidheachadh nas mìosa ann an Obar Dheathain le àrdachadh de 68% agus ann an Dùn Dè le àrdachadh de  41% an taca ri àireamhan an-uiridh.

Bha àrdachadh beag sa Ghàidhealtachd cuideachd le 12 casaidean ann an Inbhir Nis, 8 ann an Steòrnabhagh agus eadar 1-5 ann an Port Rìgh (chaidh an àireamh ceart a chumail dìomhar airson adhbharan prìobhaideachd). Bha cuideachd 7 casaidean anns an Gearasdan agus 10 san Òban.

Tha na figearan cuideachd a' sealltainn gu bheil an àireamh de dh'eucoirean gràin an-aghaidh daoine  co-sheòrsach air a bhith a' fàs a h-uile bliadhna, seach ann an 2014 nuair a thuit e beagan.

Tha an àireamh de dh'eucoirean gràin air an adhbharachadh le gràin tar-ghnèitheachd cha mhòr ach co-ionann le 41 casaidean ann an 2019-20 an taca ri 40 casaidean ann an 2018-19.

Chaidh reachdas eucoirean gràin a thoirt a-steach ann an 2010 agus tha na figearan as ùire seo a' sealltainn àrdachadh mòr bhon uair sin nuair a bha 452 eucoirean gràin air an adhbharachadh le gràin co-sheòrsachd agus 14 air an adhbharachadh le gràin tar-ghnèitheachd.