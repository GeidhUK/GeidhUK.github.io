---
title: Easbaig a’ càineadh a’ choimhearsnachd LCDTE
author: Crìstean MacMhìcheil
type: post
date: 2008-03-14T10:19:44+00:00
excerpt: Tha Easbaig Caitligeach a’ tagradh gu bheil daoine co-sheòrsach a’ dèanamh co-fheall an aghaidh dualchas Crìosdaidheachd.
url: /easbaig-a-caineadh-a-choimhearsnachd-lcdte/
image: https://raw.githubusercontent.com/MacMhicheil/GeidhUK/master/images/.jpg
categories:
  - Alba
  - An Rìoghachd Aonaichte
  - Creideamh
tags:
  - Caitligeach
  - Calum Irving
  - Crìosdaidheachd
  - easbaig
  - Holocaust
  - Joseph Devine
  - Oilthigh Ghlaschu
  - Stonewall Scotland

---
Tha Easbaig Caitligeach a’ tagradh gu bheil daoine co-sheòrsach a’ dèanamh co-fheall an aghaidh dualchas Crìosdaidheachd.

Ann an òraid aig Oilthigh Ghlaschu thuirt Easbaig Joseph Devine gun do ghabh a’ choimhearsnachd LCDTE ris na mion-bhuidhnean, a leithid daoine a thàrr às an Holocaust, airson co-fhaireachdainn a chruthachadh.

Chaidh an òraid a chàineadh le buidhnean LCDTE agus buidhnean airson daoine a thàrr às an Holocaust.

Thuirt Devine gur e co-fheall ana-mhòr agus eagraichte a th&#8217; ann, nach d’thug a’ choimhearsnachd Caitligeach àire air.

Thuirt Calum Irving, àrd-oifigear Stonewall Scotland, buidheann a tha a’ brosnachadh co-ionannachd agus ceartas airson daoine LCDTE, gu bheil na barailean aig Devine mealltach agus tàmailteach.

Thuirt e: “Is e aon rud a bhith a’ toirt ionnsaigh air, mar gum biodh, an _gay lobby_ ach ’s e rud eile a th&#8217; ann a bhios ag ràdh nach eil àite ann airson daoine co-sheòrsach a-measg nan daoine a thàrr às an Holocaust.”

“Gu fortanach, tha a’ mhòr-chuid ann an Alba agus tòrr Crìosdaidhean airson co-ionannachd, urram agus spèis a bhrosnachadh agus tha iad an aghaidh an sealladh dorch sgaiteachail a tha aig Devine.”
