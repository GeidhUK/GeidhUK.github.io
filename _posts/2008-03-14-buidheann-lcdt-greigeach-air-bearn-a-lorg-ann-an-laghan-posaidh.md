---
title: Buidheann LCDT Grèigeach air beàrn a lorg ann an laghan pòsaidh
author: Crìstean MacMhìcheil
type: post
date: 2008-03-14 09:54:55
image: https://raw.githubusercontent.com/MacMhicheil/GeidhUK/master/images/2008-03-14-buidheann-lcdt-greigeach-air-bearn-a-lorg-ann-an-laghan-posaidh.jpg
comments: true
categories:
  - an-roinn-eorpa
  - naidheachdan
  - poilitigs
tags:
  - "A' Ghrèig"
  - age of consent
  - aois aontachaidh
  - co-ionnannachd pòsaidh
  - Greece
  - Greek
  - Grèigeach
  - marriage
  - marriage equality
  - OLKE
  - pòsadh
  - pòsadh aon-sheòrsach
  - same-sex marriage
  - ΟΛΚΕ
---
Tha buidheann LCDT anns a’ Ghrèig ([OLKE][1]) a’ bagairt ùghdarrasan ionadail a thoirt gu lagh  air sgàth ’s nach eil iad deònach càraidean co-sheòrsach a phòsadh ged a lagan pòsaidh a’ mìneachadh pòsadh mar aonadh eadar daoine an àite duine agus bean.

<!--more-->

Tha OLKE airson am beàrn seo a chur gu feum gus pòsaidhean aon-sheòrsach a chumail.

Bidh Riaghaltas na Grèige a’ toirt còirichean ùra gu càraidean nach eil pòsta a dh’aithghearr ach chan eil e cinnteach ma bhios na coirichean seo a’ toirt a-steach càraidean co-sheòrsach.

Thuirt neach-labhairt airson OLKE:

“Mura faigh sinn cead bho na h-ùghdarrasan ionadail, bidh sinn gan toirt ri lagh.”

“Cha bu chòir bacadh a bhith oirnn.”

“Tha an lagh a’ toirt iomradh air “daoine” an àite “duine agus bean”. ‘S mar sin bidh sinn a’ dol air adhart mar nach eil bacadh oirnn.”

Ged a tha a’ Ghrèig na ball anns a t-Aonadh Eòrpach, chan eil a’ choimhearsnachd LCDT a’ faighinn a’ mhòr-chuid dhe na còirichean ’s a bhios iad anns na stàitean Eòrpach eile, mar eisimpleir aois aontaidh co-ionannachd.

 [1]: http://www.olke.org/
