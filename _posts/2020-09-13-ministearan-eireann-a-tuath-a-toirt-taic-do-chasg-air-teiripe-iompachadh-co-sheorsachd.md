---

layout: post

date: 2020-09-13

title: Ministearan Èireann a Tuath a' toirt taic do chasg air teiripe iompachadh co-sheòrsachd

image: /images/2020-09-13-ministearan-eireann-a-tuath-a-toirt-taic-do-chasg-air-teiripe-iompachadh-co-sheorsachd.jpg

image-caption:

image-licence:

author: Crìstean MacMhìcheil

comments: true

categories:
    - an-rioghachd-aonaichte
    - lagh
    - slainte

tags:
    - 

twitter: https://twitter.com/geidhuk/status/1305152037445869570
instagram: https://www.instagram.com/p/CFFJPI5Ak2V/?igshid=v2jubr4o7x28
facebook: https://www.facebook.com/1644824018873481/posts/3379683898720809/

---

Tha ministearan ann an Èirinn a Tuath air dearbhadh gu bheil iad airson casg a chur air teiripe iompachadh co-sheòrsachd.

<!--more-->

Tha teiripe iompachaidh air a mhìneachadh mar an oidhirp gus feisealachd no dearbh-aithne gnè neach atharrachadh. Chaidh an cleachdadh a chàineadh leis a’ mhòr-chuid de na prìomh bhuidhnean leigheas-inntinn agus gun deach a mhìneachadh leis na Dùthchannan Aonaichte mar sheòrsa de chràdh.

Aig coinneamh Dimàirt (8mh den Sultain), dhearbh Carál Ní Chuilín, Ministear nan Coimhearsnachdan; Robin Swann, Ministear na Slàinte; agus Naomi Long, Ministear an Ceartais gu bheil iad airson casg a chur air an cleachdadh.

Bidh Ní Chuilín na stiùiriche poileasaidh le taic bho feadhainn eile ann an Riaghaltas Èireann a Tuath.

Tha an naidheachd a’ tighinn còrr is dà bhliadhna as dèidh do Riaghaltas an RA gealltainn gun cuireadh iad casg air ach tha e fhathast laghail.