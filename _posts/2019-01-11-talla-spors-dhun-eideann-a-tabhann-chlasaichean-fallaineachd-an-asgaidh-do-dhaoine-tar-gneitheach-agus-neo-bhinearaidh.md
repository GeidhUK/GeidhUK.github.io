---
layout: post
title: Talla-spors Dhùn Èideann a’ tabhann chlasaichean fallaineachd an-asgaidh do dhaoine tar-gnèitheach agus neo-bhìnearaidh
date: 2019-01-11 14:56:18
categories: [alba, slainte]
author: Crìstean MacMhìcheil
author_url: https://twitter.com/macmhicheil
image: https://raw.githubusercontent.com/MacMhicheil/GeidhUK/master/images/2019-01-11-talla-spors-dhun-eideann-a-tabhann-chlasaichean-fallaineachd-an-asgaidh-do-dhaoine-tar-gneitheach-agus-neo-bhinearaidh.png
post-excerpt: 
---

Tha an talla-spòrs neo-phrothaideach [Projekt 42](https://www.projekt42.co.uk/) ann an Lìte air ainmeachadh gum bi iad a’ tabhann chlasaichean fallaineachd seachdaineil an-asgaidh do dhaoine tar-ghnèitheach agus neo-bhìnearaidh.

<!--more-->

‘S e amas an talla-spòrs slàinte-inntinn nan com-pàirtichean neartachadh le eacarsaich chorporra agus thuirt iad gu bheil iad airson àite eacarsaich sàbhailte a chruthachadh do dhaoine tar-ghnèitheach agus neo-bhìnearaidh.

Bidh iad a’ tabhann clasaichean do dh’fhireannaich tar-ghnèitheach agus do bhoireannaich tar-ghnèitheach ach thuirt na h-eagraichean gum bi fàilte ron a h-uile duine aig an dà chlas.

Bidh na clasaichean air am maoineachadh le airgead a thèid a thogail le clasaichean eile a tha iad a’ tabhann.

A bharrachd air na clasaichean fallaineachd gheibh com-pàirtichean cothrom air an lann lùth-chleas a chleachdadh an-asgaidh fad ceithir sheachdain agus ballrachd lasaichte gu gnìomhan eile an talla.
