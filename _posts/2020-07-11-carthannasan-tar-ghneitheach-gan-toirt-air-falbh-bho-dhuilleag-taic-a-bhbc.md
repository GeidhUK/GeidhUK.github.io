---

layout: post

date: 2020-07-11

title: Carthannasan tar-ghnèitheach gan toirt air falbh bho dhuilleag taic a’ BhBC

image: /images/2020-07-11-carthannasan-tar-ghneitheach-gan-toirt-air-falbh-bho-dhuilleag-taic-a-bhbc.JPG

image-caption:

image-licence:

author: Crìstean MacMhìcheil

comments: true

categories:
    - an-rioghachd-aonaichte

tags:
    - 

twitter:
instagram:
facebook:

---

Tha a’ BhBC air duilleag-lìn atharrachadh gus fiosrachadh mu charthannasan a bheireas taic do dhaoine tar-ghnèitheach a thoirt air falbh.

<!--more-->

Tha an LGBT Foundation, Mermaids, The Gender Trust agus GIRES (The Gender Identity Research and Education Society) uile nan carthannasan clàraichte a bheireas taic agus comhairle do dhaoine tar-ghnèitheach agus neo-bhìnearaidh.

Bha na carthannasan uile air an liostadh air duilleag-lìn a’ BhBC "Information and Support: Gender Indentity" còmhla ri ceangal ri làrach-lìn an NHS le barrachd fhiosrachaidh mu neo-shàstachd gnè (gender dysphoria) ach tha e air nochdadh gun deach an duilleag atharrachadh o chionn 29 Ògmhios gus nach eil fiosrachadh sam bith air.

Bidh a’ BhBC gu tric a’ dèanamh ceangal ri duilleagan mar seo gus barrachd fhiosrachaidh no comhairle a thoirt dhan leughadairean aca mu na cuspairean a nochdas anns na h-artaigealan naidheachd aca.

Thuirt neach-labhairt airson a’ charthannas Mermaids gu bheil dragh orra mun atharrachadh agus gu bheil iad air iarraidh air a’ BhBC a cheartachadh sa bhad.