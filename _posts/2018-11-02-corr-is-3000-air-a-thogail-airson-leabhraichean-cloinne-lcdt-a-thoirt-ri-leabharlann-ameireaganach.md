---
title: Còrr is $3000 air a thogail airson leabhraichean cloinne LCDT+ a thoirt ri leabharlann Ameireaganach
author: Crìstean MacMhìcheil
type: post
date: 2018-11-02 20:58:33
image: https://raw.githubusercontent.com/MacMhicheil/GeidhUK/master/images/2018-11-02-corr-is-3000-air-a-thogail-airson-leabhraichean-cloinne-lcdt-a-thoirt-ri-leabharlann-ameireaganach.jpg
categories:
  - an-t-saoghal
  - cultar
  - foghlam
  - lagh
  - naidheachdan
tags:
  - Aimearaga
  - America
  - Atheist
  - bànrigh draga
  - Books
  - children
  - christian
  - christianity
  - Christine Baldacchino
  - clann
  - creideamh
  - crìosdaidh
  - Crìosdaidheachd
  - David Levithan
  - drag queen
  - education
  - Facebook
  - Families Families Families!
  - foghlam
  - Gayle Pitman
  - GoFundMe
  - Houston
  - Iowa
  - Justin Scott
  - Lafayette
  - Leabharlann
  - Leabhraichean
  - Library
  - Louisiana
  - Main
  - Max Lang
  - Morris Micklewhite and the Tangerine Dress
  - Na Stàitean Aonaichte
  - Neo-dhiadhaire
  - Orange City
  - Paul Dorr
  - religion
  - Rumford
  - Suzanne Lang
  - Texas
  - This Day in June
  - Two Boys Kissing
  - United States

---
Tha an t-eadar-lìon air còrr is $3000 a thogail gus leabhraichean cloinne LCDT+ ùra a cheannach dhan leabharlann ann am Baile Orainds, Iowa.

<!--more-->

Chaidh an iomairt a chur an gnìomh mar thoradh air [bhideo][1] a chaidh a sgaoileadh air Facebook le Paul Dorr anns an do loisg e sreath de leabhraichean cloinne LCDT+ bhon leabharlann a&#8217; toirt a-steach [_Two Boys Kissing_ le David Levithan][2] agus [_This Day in June_ le Gayle Pitman][3].

Thuirt Mgr Dorr anns am bhideo nach b&#8217; urrainn dha &#8220;leigeil leis na h-inbhich aig Bòrd Leabharlann Baile Orainds an ath-bhuidheann de chlann bheag a thoirt a-steach dhan fhìorachd ghnèitheasach salach aca gun chomhaireachd làidir&#8221; agus gu bheil e dhen bheachd gu bheil co-sheòrsachd air adhbharachadh le cron a bhios inbhich a&#8217; dèanamh air clann.

Cuideachd bhrosnaich e daoine LCDT+ a bhith a&#8217; coiseachd air falbh bho chlaonadh, a&#8217; dèanamh aithreachas agus a&#8217; tilleadh air ais gu Crìosda.

Mar thoradh air am bhideo chaidh [iomairt togail airgid a chur an gnìomh air Facebook le Justin Scott][4] gus &#8220;leabharlann Baile Orainds a lìonadh le tòrr leabhraichean a bharrachd a chomharraicheas eòlas beatha agus tabhartasan de dhaoine LCDT+.&#8221;

Aig àm fhoillseachaidh an sgeulachd seo chaidh $1626 a thogail leis.

Thuirt Mgr Scott ann am [post air Facebook][5]:

&#8220;Seall air an taic làidir &#8211; bho Crìosdaidhean, neo-dhiadhairean agus a h-uile duine eile eadarra &#8211; a tha a&#8217; choimhearsnachd LCDT+ air fhaighinn mar thoradh air an cleas sgreamhail aige&#8221;

Chaidh còrr is $2300 a bharrachd a thogail le iomadh iomairtean togail airgid eadar-dhealaichte air GoFundMe ([Orange City LGBT Library Fund][6] / [Replace the Vandalized LGBT books][7] / [Replace the burned LGBTQ+ books!][8]).

Tha Mgr Dorr air ràdh nach biodh e a&#8217; pàigheadh airson na leabhraichean a sgrios e. Mura dèan e sin dh&#8217;fhaodadh e bhith air a chur an cèill agus &#8217;s e 30 latha sa phrìosan agus cìs de $625 am binn as motha gum b&#8217; urrainn dha fhaighinn.

Tha ionnsaighean air susbaint LCDT+ ann an leabharlannan anns na Stàitean Aonaichte air àrdachadh anns na mìosan a dh&#8217;fhalbh.

Anns an t-Sultain chaidh cuideam a chur air Leabharlann Poblach Rumford ann am Maine gus casg a chur air leabhraichean LCDT+ air sgàth gun robh Crìosdaidhean ag ràdh nach robh iad iomchaidh do chlann.

Cuideachd anns an t-Sultain chur gnìomhaichean bileag lagha a-steach an aghaidh Leabharlann Lafayette ann an Louisiana airson tachartas a chumail far an robh Bànrighrean-draga a&#8217; leughadh sgeulachdan dhan chlann.

Chaidh bileag lagha dhen aon t-seòrsa a chur a-steach an aghaidh Leabharlann Houston ann an Texas 19mh An Dàmhair.

 [1]: https://www.facebook.com/407614879417079/videos/2266061786797493/
 [2]: https://www.amazon.co.uk/dp/B00ITQ7LOA/
 [3]: https://www.amazon.co.uk/dp/B00JWXO1LA/
 [4]: https://www.facebook.com/donate/351204935645587/
 [5]: https://www.facebook.com/jscott23/posts/10156712728388688
 [6]: https://uk.gofundme.com/orange-city-lgbt-library-fund
 [7]: https://uk.gofundme.com/replace-the-vandalized-lgbt-books
 [8]: https://www.gofundme.com/replace-the-burned-lgbtq-books
