---
title: A’ Chiad Fèis-pròise airson na h-Eileanan an Iar
author: Crìstean MacMhìcheil
type: post
date: 2018-09-15 09:44:15
image: https://raw.githubusercontent.com/MacMhicheil/GeidhUK/master/images/2018-09-15-a-chiad-feis-proise-airson-na-h-eileanan-an-iar.jpg
categories:
  - alba
  - feisean-proise
  - naidheachdan
tags:
  - Era Stornoway
  - fèis-pròise
  - Fèis-proise Innse Gall
  - Hebridean Pride
  - Hebrides Pride
  - Leòdhas
  - Lewis
  - Na h-Eileanan an Iar
  - Na h-Eileanan Siar
  - Pride
  - Steòrnabhagh
  - Stornoway
  - Western Isles

---
Chaidh ainmeachadh Diardaoin gun tèid a&#8217; chiad fèis-pròise a-riamh a chumail anns na h-Eileanan an Iar 6mh Dàmhair.

<!--more-->

Mar phàirt dhen fhèis bidh caismeachd ann an Steòrnabhagh agus thèid crìoch a chur air an fhèis le pàrtaidh anns a&#8217; chlub-oidhche Era sa bhaile.

Bhruidhinn Carl Easton, manaidsear a&#8217; chlub ris _The Scotsman_:

&#8220;Tha coimhearsnachd co-sheòrsach air an eilean ach coltach ri àiteachan beaga eile, cha bhiodh daoine ga sgaoileadh. Tha e sàmhach agus caran mùchta.&#8221;

&#8220;Tha mi an dòchas gum faigh an tachartas fàilte mhòr.&#8221;

&#8220;Is dòcha gum bi duine no dhà a&#8217; seasamh taobh a-muigh mo chluba le soidhnichean. Chan eil mi ag aontachadh le sin ach tha mi a&#8217; creidsinn gu bheil còir aca a bhith comasach air sin a dhèanamh.&#8221;

Chuir Angus McCormack, Comhairliche Neo-eisimeileach airson Steòrnabhagh a Deas, fàilte air an tachartas. Thuirt e ris _The Scotsman_:

&#8220;Tha mi air leth toilichte gum bi seo a&#8217; dol air adhart agus tha mi an dòchas gun tèid taic farsaing a thoirt dha.&#8221;

&#8220;Air sgàth &#8217;s gu bheil tachartasan mar seo air feadh na h-Alba a-nis, &#8217;s dòcha gu bheil daoine a&#8217; tòiseachadh ri feumalachdan dhen a h-uile coimhearsnachd aithneachadh.&#8221;

Chan eil barrachd fiosrachaidh ann mun tachartas aig an àm seo ach sgrìobh na h-eagraichean air Facebook gu bheil iad airson àm iongantach a bhith aca agus iad airson crìoch air a chur air neo-fhulangas ann na h-eileanan an iar.

Cumaibh sùil air [an duilleag Facebook seo][1] airson am fiosrachadh as ùire mun tachartas.

 [1]: https://www.facebook.com/events/814850965531310/
