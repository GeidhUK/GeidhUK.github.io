---

type: post

date: 2008-04-09 12:51:01

title: Barailean ri gràin-co-sheòrsachd a’ tathaich air gu BP Canadanach

image: /images/2008-04-09-barailean-ri-grain-co-sheorsachd-a-tathaich-air-gu-bp-canadanach.jpg

image-caption:

image-licence:

author: Crìstean MacMhìcheil

comments: true

categories:
  - an-t-saoghal
  - poilitigs
  
tags:
  - Ball Pàrlamaid Chanada
  - BP
  - Canada
  - Conservative
  - gràin-co-sheòrsachd
  - homophobia
  - Member of Parliament
  - MP
  - Saskatchewan
  - Taigh nan Cumantan
  - Tom Lukiwski
  - Tòraidhean
  - Tory

---

Tha ball pàrlamaid ann an Canada air leisgeul a dhèanamh as dèidh bhidio fhoillseachadh anns a thuirt e gun robh daoine co-sheòrsach &#8220;galarach&#8221;.

<!--more-->

Thuirt Tom Lukiwski, 56, na BhP airson na Tòraidhean ann an Saskatchewan, gun robh e &#8220;uabhasach duilich airson na faclan a thuirt mi 17 bliadhna air ais.&#8221;

Chaidh ga thaghadh ann an 2004 air sgàth &#8217;s gun deach bacadh a chur air an neach a bh&#8217; ann roimhe air sgàth &#8217;s barailean aige a bha ri gràin-co-sheòrsachd.

Tha cuid ann an Canada a-nis ag ràdh gum bu chòir an aon rud a&#8217; tachairt ri Mgr Lukiwski.

Lorg neach-obrach am pàrtaidh dùbhlanach am bhidio fhad &#8217;s a bha iad a&#8217; sgioblachadh na h-oifisean aca.

Anns a&#8217; bhidio thuirt Mgr Lukiwski:

&#8220;Tha A&#8217;an ann agus tha B&#8217;an ann. Tha na A&#8217;an coltach rium. Tha na B&#8217;an co-sheòrsach le ìnean salach a tha a&#8217; sgaoileadh galaran.&#8221;

Ann an òraid ri Taigh nan Cumantan, thuirt Mgr Lukiwski:

&#8220;Ged a thuirt mi seo 17 bliadhna air ais, chan e leisgeul a th&#8217; ann an seo.&#8221;

&#8220;Tha mi airson leisgeul a dhèanamh ris na càirdean agus na co-obraichean agam a tha co-sheòrsach neo leasbach. Chan eil fhios &#8217;am ciamar a bhios iad a&#8217; smaointinn orm a-nis.&#8221;

&#8220;Tha fios &#8217;am gu bheil gràin mòr aig a&#8217; choimhearsnachd LCDT orm an-dràsta. Tha mi a&#8217; tuigsinn seo agus le cinnt tha seo reusanta.&#8221;

&#8220;Chan urrainn dhomh dad ràdh ach tha mi an dòchas gun gabhaidh sibh mo leisgeul san àm ri teachd.&#8221;

&#8220;Tha an t-aithreachas orm gun tuirt mi sin.&#8221;

Tha am pàrtaidh aige a-nis a&#8217; beachdachadh air na bhios iad a&#8217; dèanamh.
