---
title: Luchd-saidheans air laigse aig HIV lorg
author: Crìstean MacMhìcheil
type: post
date: 2008-07-25T17:49:16+00:00
excerpt: Tha luchd-rannsachaidh ag obair aig Sgoil Slàinte Oilthigh Texas ag ràdh gu bheil iad air laigse aig HIV (Bhioras Dìon-slàinte Daonna) a lorg.
url: /luchd-saidheans-air-laigse-aig-hiv-lorg/
image: https://raw.githubusercontent.com/MacMhicheil/GeidhUK/master/images/.jpg
categories:
  - An t-Saoghal
  - Slàinte
tags:
  - Abzymes
  - AIDS
  - Aimearaga
  - America
  - amino acids
  - Annlachd Inneamh Dìon-slàinte
  - antibodies
  - Autoimmunity Reviews
  - Bhìoras Dìon-slàinte Daonna
  - Co-labhairt Eadar-nàiseanta AIDS
  - Envelope glycoprotein GP120
  - GP120
  - HIV
  - International AIDS Convention
  - pròtain
  - pròtain gp120
  - protein
  - Saidheans
  - searbhagan amino
  - Sgoil Slàinte Oilthigh Texas
  - slàinte
  - Texas
  - Texas University Medical School

---
Tha luchd-rannsachaidh ag obair aig Sgoil Slàinte Oilthigh Texas ag ràdh gu bheil iad air laigse aig HIV (Bhioras Dìon-slàinte Daonna) a lorg.

Tha an laigse seo na pàirt de phròtain a tha riatanach do HIV airson grèim fhaighinn air ceallan.

Gu ruige seo chan eil banachdach HIV ann air sgàth &#8217;s gu bheil am bhìoras an còmhnaidh ag atharrachadh.

Ach tha luchd-saidheans ag ràdh nach biodh HIV comasach air grèim fhaighinn air ceallan mura robh co-dhiù aon roinn ann nach robh ag atharrachadh.

Tha sgioba air a bhith a&#8217; dèanamh fòcas air sreath de shearbhagan _amino_ a tha nan pàirtean dhen chèis pròtain gp120.

Tha iad cuideachd air _antibodies_ a chruthachadh air ainmeachadh _Abzymes_ a tha comasach air ionnsaigh a thoirt air a h-uile seòrsa de HIV le bhith a&#8217; toirt ionnsaigh air na roinnean nach eil ag atharrachadh.

Chaidh an rannsachadh fhoillseachadh ann an _Autoimmunity Reviews_ agus thèid ga thaisbeanadh aig Co-labhairt Eadar-nàiseanta AIDS ann am Baile Meagsago san Lùnastal.
