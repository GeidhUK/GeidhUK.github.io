---

type: post

date: 2008-06-22 18:03:15

title: Bile ùr a’ brosnachadh co-ionannachd do dhaoine LCDT

image: /images/2008-06-22-bile-ur-a-brosnachadh-co-ionannachd-do-dhaoine-lcdt.jpg

image-caption:

image-licence:

author: Crìstean MacMhìcheil

comments: true

categories:
  - an-rioghachd-aonaichte
  - lagh
  - poilitigs

tags:
  - British Parliament
  - co-ionannachd
  - còirichean co-ionann
  - discrimination
  - LCDT
  - leth-bhreith
  - LGBT
  - Pàrlamaid an Rìoghachd Aonaichte
  - Pàrlamaid Bhreatainn
  - Sexual Orientation Regulations
  - Stonewall

---

Thèid bile ùr a bhios a&#8217; brosnachadh co-ionannachd do dhaoine LCDT ainmeachadh gu h-oifigeil leis a&#8217; Bhanrigh anns an òraid aice san t-Samhain.

<!--more-->

Thathar an dùil gun tèid am bile tron a&#8217; Phàrlamaid tràth ann an 2009 agus gun tèid a dhèanamh na lagh ron t-samhradh.

An-dràsta tha laghan ann, a leithid _Sexual Orientation Regulations_, a tha a&#8217; dìon daoine co-sheòrsach bho leth-bhreith a thaobh seirbheisean agus bathar, ach chan eil dad ann fhathast a tha a&#8217; brosnachadh co-ionannachd do dhaoine LCDT san fharsaingeachd agus mar sin tha a&#8217; mhòr-chuid fhathast an dùil ri leth-bhreith nuair a tha iad a&#8217; cleachdadh seirbheisean poblach.

Thar na 18 mìosan a tha romhainn tha Stonewall ag ràdh gum bi iad a&#8217; coiteachadh na Pàrlamaid gus dèanamh cinnteach gum bi am bile cho farsaing &#8217;s a &#8217;s urrainn dha bhith gus seirbheisean nas fheàrr chruthachadh dhan 3.6 millean daoine LCDT a tha a&#8217; fuireach ann am Breatainn.
