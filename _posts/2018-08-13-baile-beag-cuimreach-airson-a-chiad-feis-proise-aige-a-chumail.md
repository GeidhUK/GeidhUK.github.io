---
title: Baile beag Cuimreach airson a’ chiad fèis-pròise aige a chumail
author: Crìstean MacMhìcheil
type: post
date: 2018-08-13 20:45:18
image: https://raw.githubusercontent.com/MacMhicheil/GeidhUK/master/images/2018-08-13-baile-beag-cuimreach-airson-a-chiad-feis-proise-aige-a-chumail.jpg
categories:
  - an-rioghachd-aonaichte
  - feisean-proise
  - naidheachdan
tags:
  - "A' Chuimrigh"
  - An Rìoghachd Aonaichte
  - Breatainn
  - Cymru
  - fèis-pròise
  - Llanilltud Fawr
  - Llantwit Major
  - MajorPride
  - Pride
  - Pride Mawr
  - Rhodri Ellis Owen
  - Take Pride in Yourself
  - Tudor Tavern
  - Wales
  - Welsh

---
Tha coimhearsnachd beag anns a&#8217; Chuimrigh air tighinn còmhla gus fèis-pròise a phlanadh airson 1mh t-Sultain 2018.

<!--more-->

Cha do chum Llantwit Major fèis-pròise a-riamh ach tha iad an dùil gum bi e na deagh eisimpleir do choimhearsnachdan beaga eile a tha airson pride a chomharrachadh.

Ghluais Rhodri Ellis Owen, eagraiche an tachartais, gu Llantwit Major 18 mìosan air ais.

Thuirt e ris a&#8217; BhBC gu bheil e airson &#8220;iomadachd a&#8217; bhaile cladaich brèagha seo a chomharrachadh&#8221;.

Cuideachd thuirt e nach eil feum aig daoine òga LCDTE a bhith a&#8217; fàgail na bailtean beaga aca gus gabhail ris an nàdur aca fhèin agus gum faod tachartasan mar seo cur air daoine a bhith a&#8217; faireachdainn gu bheil iad an-sàs ann am beatha a&#8217; bhaile.

Mar phàirt dhen fhèis bidh còisir de bhoireannaich LCDTE, dannsairean burlesque, agus diosgo anns an Tudor Tavern le DJ agus cluicheadair-drag.
