---
title: Dòchas ùr airson pòsadh aon-sheòrsach ann an Èirinn a Tuath
author: Crìstean MacMhìcheil
type: post
date: 2018-10-23 12:16:39
image: https://raw.githubusercontent.com/MacMhicheil/GeidhUK/master/images/.jpg
categories:
  - an-rioghachd-aonaichte
  - lagh
  - poilitigs
tags:
  - abortion
  - Am Pàrtaidh Làbarach
  - Brithish Government
  - British Parliament
  - casg-breith
  - co-ionnannachd pòsaidh
  - Còirichean Co-ionann do Mhuinntir Èirinn a Tuath
  - Conor McGinn
  - Èirinn a Tuath
  - Equal Rights for People of Northern Ireland
  - Labour Party
  - marriage
  - marriage equality
  - Northern Ireland
  - Northern Irish Assembly
  - Pàrlamaid an Rìoghachd Aonaichte
  - Pàrlamaid Bhreatainn
  - pòsadh
  - pòsadh aon-sheòrsach
  - Riaghaltas an Rìoghachd Aonaichte
  - Riaghaltas Bhreatainn
  - same-sex marriage
  - Seanadh Éireann a Tuath
  - Stella Creasy
  - UK Parliament

---
Tha dithis bhall-phàrlamaid Làbarach air plana a chur an gnìomh a dh&#8217;fhaodadh pòsadh aon-sheòrsach a dhèanamh laghail ann an Èirinn a Tuath.

<!--more-->

Tha Conor McGinn air a bhith a&#8217; dèanamh iomairt airson co-ionannachd pòsaidh aig an aon àm &#8217;s a tha Stella Creasy air a bhith a&#8217; dèanamh iomairt airson còirichean casg-breith.

Tha an dithis a-nis air atharrachadh a thagradh do bhile a bhios a&#8217; dol dhan Phàrlamaid Diciadain gus cumhachdan nan seirbheisich catharra ann an Èirinn a Tuath a leudachadh  às aonais riaghaltas tiomnaichte san roinn.

Ma tha iad soirbheachail bhiodh an atharrachadh &#8220;Còirichean Co-ionann do Mhuinntir Èirinn a Tuath&#8221; a chur às dhan chasgan a th&#8217; air pòsadh aon-sheòrsach agus casgan-breith.

Thuirt Mgr McGinn ris _The Guardian_:

&#8220;Tha a h-uile cunntas-bheachd a&#8217; sealltainn gu bheil a&#8217; mhòr-shluagh ann an Èirinn a Tuath, a&#8217; mhòr-chuid dhe na pàrtaidhean poilitigeach agus an t-uamhas de BhP ann an Taigh nan Cumantan a&#8217; toirt taic ri co-ionannachd pòsaidh.&#8221;

&#8220;Tha co-ionannachd do dhaoine LCDT ann an Èirinn a Tuath fada ro fhada agus tha an t-atharrachadh seo a&#8217; toirt cothrom dhan Riaghaltas a bhith a&#8217; maidseadh na thuirt iad ris na gnìomhan aca gus Èirinn a Tuath a thoirt gun aon ìre leis a&#8217; chòrr dhen Rìoghachd Aonaichte.&#8221;

Chur am buidheann _Love Equality,_ a bhios a&#8217; dèanamh iomairt airson co-ionannachd pòsaidh, fàilte air an naidheachd:

&#8220;Tha sinn a&#8217; cur taic dhan ghluasad ùr seo leis na BP Conor McGinn agus Stella Creasy gus pòsadh aon-sheòrsach a dhèanamh laghail ann an Èirinn a Tuath.&#8221;

&#8220;Leis nach eil dùil sam bith gum bi fèin-riaghladh a&#8217; tilleadh tha sinn feumach air Buill-Phàrlamaid a chur stad air an leth-bhreith an-aghaidh càraidean LCDT ann an Èirinn a Tuath. Faighnichibh dhan BP agaibh taic a chur ris.&#8221;
