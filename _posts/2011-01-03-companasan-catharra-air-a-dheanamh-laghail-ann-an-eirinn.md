---
title: Companasan-catharra air a dhèanamh laghail ann an Èirinn
author: Crìstean MacMhìcheil
type: post
date: 2011-01-03 13:09:22
image: https://raw.githubusercontent.com/MacMhicheil/GeidhUK/master/images/2011-01-03-companasan-catharra-air-a-dheanamh-laghail-ann-an-eirinn.jpg
categories:
  - an-roinn-eorpa
  - eirinn
  - naidheachdan
  - poilitigs
tags:
  - civil union
  - co-ionnannachd pòsaidh
  - companasan-catharra
  - Èirinn
  - Ireland
  - LGBT Noise
  - marriage
  - marriage equality
  - pòsadh
  - pòsadh aon-sheòrsach
  - same-sex marriage

---
Chaidh laghan ùra a chur an gnìomh ann an Èirinn Disathairne gus companasan-catharra a dhèanamh laghail anns an dùthaich.

<!--more-->

A dh&#8217;aindeoin seo tha cuid anns a&#8217; choimhearsnachd LCDT Èireannach air an achd a chàineadh air sgàth &#8217;s gum feumar gach càraid tagradh a chur a-steach co-dhiù trì mìos ro-làimh ma bhios iad airson cead fhaighinn bhon Riaghaltas agus air sgàth &#8217;s nach eil an achd a&#8217; toirt còirichean co-ionann do phàrantan co-sheòrsach.

Tha am buidheann [LGBT Noise][1] a&#8217; càineadh an achd ùr air sgàth &#8217;s nach eil e a&#8217; toirt cead pòsaidh do chàraidean aon-sheòrsach.

Thuirt neach-labhairt a&#8217; bhuidhinn ris an Irish Times:

&#8220;Bidh pàrantan a&#8217; pàigheadh cìsean mar càraid ach cha bhi còraichean pàrant aca mar càraid. Tha Noise a&#8217; creidsinn nan robh a h-uile buannachd a th&#8217; aig pòsadh ri fhaotainn le companasan-catharra gur e leth-bhreith a bhiodh ann fhathast air sgàth &#8217;s gum biodh siostam fa leth ann do mhuinntir a&#8217; choimhearsnachd LCDT.&#8221;

Thathar an dùil gun tèid na ciad companasan-catharra a chumail sa Ghiblean air sgàth &#8217;s gum feumar cead fhaighinn trì mìosan ro-làimh ach faodar cead fhaighinn ro sin ma bhios tu a&#8217; faighinn saoradh bhon a&#8217; chùirt mar thoradh adhbharan slàinte m.s.a.a.

Bidh an achd ùr ag aithneachadh companasan-catharra bho 27 dùthchannan eile a&#8217; toirt a-steach An Rìoghachd Aonaichte agus Canada ach cha bhi e ag aithneachadh pòsaidhean aon-sheòrsach à dùthchannan far a bheil iad ceadaichte.

 [1]: http://www.lgbtnoise.ie/ "lgbtNoise | Gay Civil Marriage Now!"
