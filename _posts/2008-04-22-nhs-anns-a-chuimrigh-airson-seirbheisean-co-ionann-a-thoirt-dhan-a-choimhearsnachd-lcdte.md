---
title: NHS anns a’ Chuimrigh airson seirbheisean co-ionann a thoirt ris a’ choimhearsnachd LCDTE
author: Crìstean MacMhìcheil
type: post
date: 2008-04-22T13:51:17+00:00
excerpt: Tha Edwina Hart, Ministear Slàinte na Cuimrigh air stiùireadh ùr a thoirt ris an NHS anns an dùthaich.
url: /nhs-anns-a-chuimrigh-airson-seirbheisean-co-ionann-a-thoirt-dhan-a-choimhearsnachd-lcdte/
image: https://raw.githubusercontent.com/MacMhicheil/GeidhUK/master/images/.jpg
categories:
  - An Rìoghachd Aonaichte
  - Slàinte
tags:
  - "A' Chuimrigh"
  - Cymru
  - Cynulliad Cenedleathol Cymru
  - discrimination
  - Edwina Hart
  - GIG Cymru
  - Jenny Porter
  - leth-bhreith
  - Ministear Slàinte na Cuimrigh
  - National Assembly for Wales
  - National Health Service
  - NHS
  - Seanadh Nàiseanta na Cuimrigh
  - Sèirbheis Nàiseanta na Slàinte
  - SNS
  - Stonewall
  - Stonewall Cymru
  - Wales
  - Welsh Health Minister

---
Tha Edwina Hart, Ministear Slàinte na Cuimrigh air stiùireadh ùr a thoirt ris an NHS anns an dùthaich.

Thuirt i gun deach an stiùireadh a chur ri chèile le _Cynulliad Cenedleathol Cymru_ (Seanadh Nàiseanta na Cuimrigh) ann an co-obrachadh le [Stonewall Cymru][1] air sgàth &#8217;s gun robh ceisteachan aig Stonewall a&#8217; sealltainn gu bheil daoine LCDTE anns a&#8217; Chuimrigh an còmhnaidh an dùil ri leth-bhreith nuair a tha iad a&#8217; cleachdadh na seirbheisean slàinte.

Tha an stiùireadh ùr seo ag amas air fiosrachadh a thoirt ri luchd-obrach mu dheidhinn cùisean LCDTE, air dèanamh cinnteach gu bheil daoine LCDTE comasach air an aon sheirbheis fhaighinn &#8217;s a tha daoine eile agus air dèanamh cinnteach gu bheil na seirbheisean slàinte a&#8217; smaointinn air a h-uile duine nuair a tha iad a&#8217; beachdachadh air seirbheis ùr a thoirt seachad.

Thuirt Edwina Hart, Ministear na Slàinte:

&#8220;Tha mi toilichte gu bheil an NHS anns a&#8217; Chuimrigh a&#8217; strì airson a h-uile duine a thoirt a-steach agus bu toigh leam luchd-obrach a bhrosnachadh an stiùireadh ùr a leughadh.&#8221;

Thuirt Jenny Porter, Oifigear-ceangail Stonewall Cymru:

&#8220;Tha sinn a&#8217; cur fàilte chridheil air an stiùireadh ùr seo.&#8221;

&#8220;Tha fios againn nach eil tòrr daoine LCD deònach air innse ri doctairean neo nursaichean mun gnèitheachd aca air sgàth &#8217;s leth-bhreith agus tha seo a&#8217; ciallachadh gu bheil cuid a&#8217; faighinn comhairle slàinte mì-fhreagarrach.&#8221;

&#8220;Bidh an stiùireadh seo a&#8217; ciallachadh gum bi luchd-obrach an NHS nas eòlaiche air cùisean nan euslaintich LCD agus a&#8217; toirt fios gu bheil còir aig a h-uile euslainteach air cùram fhaighinn a tha freagarrach dhaibh.&#8221;

 [1]: http://www.stonewallcymru.org.uk/ "Làrach-lìn Stonewall Cymru"
