---
title: “Homosexuality” 140 bliadhna a dh’aois
author: Crìstean MacMhìcheil
type: post
date: 2008-05-08T16:56:56+00:00
excerpt: |
  B' ann air an 6mh den Chèitean 1868 a thàinig am facal "homosexuality" gu bith.
url: /homosexuality-140-bliadhna-a-dhaois/
image: https://raw.githubusercontent.com/MacMhicheil/GeidhUK/master/images/.jpg
categories:
  - An t-Saoghal
  - Foghlam
tags:
  - bisexual
  - briathrachas
  - Budapest
  - cànan
  - Charles Gilbert Chaddock
  - co-sheòrsach
  - co-sheòrsachd
  - dà-sheòrsach
  - eile-sheòrsach
  - gay
  - gnèitheachd
  - heterosexual
  - homosexual
  - Homosexualität
  - homosexuality
  - Karl Heinrich Ulrichs
  - Karl-Maria Kertbeny
  - Kerespi Cemetry
  - language
  - lesbian
  - Psychopathia Sexualis
  - sexuality
  - Sigmund Freud
  - Urning
  - Urningin
  - Urninthum
  - vocabulary

---
B&#8217; ann air an 6mh den Chèitean 1868 a thàinig am facal &#8220;homosexuality&#8221; gu bith.

Ro seo cha robh ach beagan faclan neo-phàirteach ann airson tuairisgeul a thoirt air tarraing co-sheòrsach. Bha faclan a leithid _bugger_, _molly_, _sodomite_ neo _pederast_ cumanta ach aig àm nuair a bha luchd-tagraidh a&#8217; bruidhinn a-mach airson còirichean LCDT bha feum aca air faclan ùr a chruthachadh.

B&#8217; e Karl Heinrich Ulrichs a&#8217; chiad daoine a chur facal air tarraing co-sheòrsach. Mhìnich Ulrichs mar seo e:

Urning: &#8220;male bodied person with a female psyche&#8221; &#8211; fir aig a bheil tarraing gu fireannaich eile.

Urningin: &#8220;female bodied person with a male psyche&#8221; &#8211; boireann aig a bheil tarraing gu boireannaich eile.

Urninthum: a&#8217; ciallachadh co-sheòrsachd neo _homosexuality_ anns a&#8217; Bheurla.

Ach ann an 1868 chaidh facal ùr a chruthachadh, Homosexualität, bhon facal Greugach homo- (aon) agus am facal Laideannach sexualis (seòrsa). Chleachd Karl-Maria Kertbeny am facal seo airson a&#8217; chiad turas ann an litir a chur e gu Ulrichs an 6mh dhen Chèitean 1868 agus mean air mhean thòisich barrachd &#8217;s barrachd daoine anns a&#8217; Ghearmailt ga chleachdadh.

Dh&#8217;fhàs am facal _homosexual_ nas cumanta anns a&#8217; Bheurla an dèidh 1895 nuair a rinn Charles Gilbert Chaddock eadar-theangachadh dhen leabhar _Psychopathia Sexualis_ agus nuair a thòisich Sigmund Freud ga chleachdadh anns na leabhraichean agus na h-òraidean aige.

Ach gu ìre mhòr cha robh am facal _homosexual_ stèidhichte gu ruige na 1930&#8217;an nuair a thòisich a&#8217; mhòr-chuid a&#8217; cleachdadh _homosexual_, _heterosexual_ agus _bisexual_.

Bhàsaich Kertbeny ann an 1882 air sgàth &#8217;s stròc agus chaidh ga thìodhlacadh ann an Kerespi Cemetry ann am Budapest. Ann an 2002 chur an coimhearsnachd LCDT leac ùr air an uaigh aige agus bidh iad a-nis a&#8217; cur blàth-fhleasg ùr air a h-uile turas &#8217;s a bhios fèis-pròise ann am Budapest.
