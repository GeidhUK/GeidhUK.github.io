---

layout: post

date: 2018-06-07 11:38:37

title: Maoineachadh air a ghlachadh airson tachartas òigridh aig a’ chiad Fhèis Pròis Dhùn Dè

image: /images/2018-06-07-maoineachadh-air-a-ghlachadh-airson-tachartas-oigridh-aig-a-chiad-fheis-proise-dhun-de.jpg

image-caption:

image-licence:

author: Crìstean MacMhìcheil

comments: true

categories:
  - alba
  - feisean-proise

tags:
  - Barry Jordan
  - Dùn Dè
  - Dùn Deagh
  - Dundee Pride
  - Dundee Youth Fund
  - fèis-pròise
  - LGBT Youth Scotland
  - òigridh
  - Òigridh LCDT na h-Alba
  - Pink Saltire
  - Pride
  - Purple Dragons
  - Stuart Duffy
  - Year of Young People

---

Chaidh maoineachadh de £2500 a ghlacadh leis a&#8217; bhuidheann-òigridh Purple Dragons gus tachartas òigridh a chumail mar phàirt dhen chiad Fhèis Pròis Dhùn Dè.

<!--more-->

Chaidh maoineachadh de £1500 a thoirt dhaibh le Dundee Youth Fund agus chaidh £1000 a bharrachd a thoirt dhaibh le LGBT Youth Scotland.

Bidh iad ag obair le LGBT Youth Scotland agus Pink Saltire gus an tachartas a chuir air chois.

Thuirt Barry Jordan, a ruitheas pròiseactan LGBT Youth Scotland ann an Dùn Dè:

&#8220;Bheir am maoineachadh seo cothrom math dha daoine òga LGBT taic fhaighinn gus tachartas mìorbhaileach a lìbhrigeadh anns a&#8217; bhaile còmhla ri Fèis Pròis Dhùn De. Fad còrr &#8217;s ochd bliadhna tha sinn air a bhith ag obair gu dlùth le daoine òga sa bhaile, a&#8217; toirt taic, a&#8217; ruith bhuidhnean òigridh agus a&#8217; brosnachadh seirbheisean eile. Tha daoine òga air bhioran mun tachartas seo a chionn &#8217;s gu bheil iad air a bhith airson fèis pròise fhaicinn ann an Dùn De fad ùine mhòr. Bidh e na dheagh chothrom a bhith a&#8217; taisbeanadh pròise agus tàlantan dhaoine òga LGBT Dhùn De.&#8221;

Thuirt Stuart Duffy, a stèidhich an carthannas Pink Saltire:

&#8220;Tha e mìorbhaileach ri fhaicinn na daoine òga ann an Dùn Dè ag obair air an tuc fhèin gus tachartasan eagrachadh airson na co-aoisean aca a bhith a&#8217; comharrachadh iomadachd a&#8217; bhaile mhòir seo agus àite sàbhailte agus fàilteach a chruthachadh dha na h-uile.&#8221;

&#8220;Tha fìor dhealas aig na daoine òga airson àite a chruthachadh dhaibh fhèin aig an fhèis agus tha sinn taingeil do Young Scot agus Dundee Youth Fund airson taic gus an tachartas seo a chur air chois.&#8221;

&#8220;Tha sinn a&#8217; creidsinn gu mòr gu bheil tòrr aig daoine òga ann an coimhearsnachdan air feadh na h-Alba ri thoirt air ais dhan sgìre aca fhèin agus tha seo na dheagh eisimpleir de bhith a&#8217; tasgadh nam beachdan gus am bi beatha nas fheàrr aig daoine LGBT.&#8221;

<p style="text-align: center;">
  <a class="btn btn-info" role="button" href="https://pinksaltire.com/2018/06/02/young-people-to-be-at-the-heart-of-dundees-first-pride-event/">Click here to read this article in English at PinkSaltire</a>
</p>
