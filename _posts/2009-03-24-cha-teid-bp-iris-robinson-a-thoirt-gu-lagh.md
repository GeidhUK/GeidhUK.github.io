---
title: Cha tèid BP Iris Robinson a thoirt gu lagh
author: Crìstean MacMhìcheil
type: post
date: 2009-03-24T18:53:05+00:00
excerpt: "Cha tèid Iris Robinson, BP à Èirinn a Tuath, a thoirt gu lagh leis a' phoileas airson moladh gur e tinneas-inntinn a th' ann an co-sheòrsachd agus coimeas a dhèanamh eadar daoine co-sheòrsach agus <em>paedophiles</em>."
url: /cha-teid-bp-iris-robinson-a-thoirt-gu-lagh/
image: https://raw.githubusercontent.com/MacMhicheil/GeidhUK/master/images/.jpg
categories:
  - An Rìoghachd Aonaichte
  - Poilitigs
tags:
  - BBC Radio Ulaidh
  - BBC Radio Ulster
  - Belfast Telegraph
  - co-sheòrsachd
  - DUP
  - Èirinn a Tuath
  - homosexuality
  - Iris Robinson
  - mental illness
  - Northern Ireland
  - paedophiles
  - Partaidh Deamocratach Aonachdach
  - Peter Robinson
  - Prìomh Ministear
  - Prìomh Ministear Èirinn a Tuath
  - Strangford
  - tinneas

---
Cha tèid Iris Robinson, BP à Èirinn a Tuath, a thoirt gu lagh leis a&#8217; phoileas airson moladh gur e tinneas-inntinn a th&#8217; ann an co-sheòrsachd agus coimeas a dhèanamh eadar daoine co-sheòrsach agus _paedophiles_.

Bha BP am Pàrtaidh Deamocratach Aonachdach (DUP) airson Strangford, a tha pòsta ri Peter Robinson, Prìomh Ministear Èirinn a Tuath, fo sgrùdadh am poileas as dèidh dhan BhBC còrr is 100 gearan fhaighinn nuair a bha Robinson a&#8217; bruidhinn air Prògram Nolan air BBC Radio Ulaidh as t-samhradh agus mun aon àm nochd agallamh san Belfast Telegraph far an tuirt i rudan dhen aon t-seòrsa.

Thuirt neach-labhairt a&#8217; Phoileas as dèidh rannsachadh fada agus farsaing gu bheil iad toilichte gu leòr nach do bhris BP Robinson an lagh agus air sgàth &#8217;s sin cha tèid i a toirt gu lagh.
