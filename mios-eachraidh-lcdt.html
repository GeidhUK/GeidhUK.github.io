---
layout: page
title: Mìos Eachdraidh LCDT
permalink: /mios-eachdraidh-lcdt/
---

<p>Gu h-ìosal gheibhear geàrr-chunntas ghoirid de cuid de na tachartasan agus daoine a tha air buaidh mhòr a thoirt air eachdraidh LGBT na h-Alba agus an t-Saoghail air fad.</p>

<div class="container">
  <div class="row">
    <div class="col-md-2">
      <h2>1809</h2>
    </div>
    <div class="col-md-4">
      <figure>
        <img src="{{ site.baseurl }}/images/mios-eachdraidh-lcdt/Childrens-Hour.jpg" />
        <figcaption><small>Postair airson am film <em>The Children's Hour</em></small></figcaption>
      </figure>
    </div>
    <div class="col-md-6">
      <h4>Cùis-lagha Dhrumsheugh</h4>
      <p>Ann an 1809, thog sgoilear aig sgoil phrìobhaideach ann an Gàrraidhean Drumsheugh, Dùn Èideann casaid an aghaidh dithis thidsear, Marianne Woods agus Jane Pirie, gun robh iad ann an dàimh ghnèitheasach.</p>

      <p>Dhùin an sgoil sa bhàd agus thòisih sreath de chùisean-lagha a mhaireas gu 1820.</p>

      <p>Ged a bhuannaich iad a' chùis, bha an dithis air fhàgail ann am bochdainn mar thoradh cìsean laghail mòra.</p>

      <p>Bha an dealbh-chluich agus am film <em>The Children's Hour</em> stèidhichte air an sgeulachd aca.</p>
    </div>
  </div>
  <hr>
  <div class="row">
    <div class="col-md-2">
      <h2>1865</h2>
    </div>
    <div class="col-md-4">
      <img src="{{ site.baseurl }}/images/mios-eachdraidh-lcdt/Dr_Barry.jpg" class="timeline-image"/>
    </div>
    <div class="col-md-6">
      <h4>Dr. Seumas Barry</h4>
      <p>Ann an 1865 bhàsaich Dr. Seumas Barry agus chaidh a lorg gun deach gnè boireannach a chur air aig àm a bhreith.</p>

      <p>Nuair a bhàsaich e, bha Dr. Barry air a bhith na dhotair armailteach airson 46 bliadhna agus ràinig e ìre Àrd-sgrùdaire nan Ospadalan Armailteach.</p>
    </div>
  </div>
  <hr>
  <div class="row">
    <div class="col-md-2">
      <h2>1868</h2>
    </div>
    <div class="col-md-4">
      <img src="{{ site.baseurl }}/images/mios-eachdraidh-lcdt/Kertbeny.jpg" class="timeline-image"/>
    </div>
    <div class="col-md-6">

      <h4>Karl-Maria Kertbeny</h4>
      <p><strong>Sgrìobhaidear a chruthaich am facal <em>homosecualtität</em>.</strong></p>

      <p>Bha Karl-Maria Kertbeny, na neach-naidheachd Ungair agus neach-iomairt còiraichean daoinna.</p>

      <p>Ann an 1868 chruthaich e am facal <em>homsexualität</em>, bhon facal Greugach <em>homo</em> (aon) agus am facal Laideannachd <em>sexualis</em> (seòrsa).</p>

      <p>Bha Kertbent aon dhe na ciad sgrìobhadairean a mhol nach bu chòir fèise aon-sheòrsach a bhith na gnìomh eucoireach ma tha e co-aontaichte agus prìobhaideachd agus gu bheil co-sheòrsaich air am breith gèidh.</p>

      <p>Cheannaich a' choimhearsnachd LCDTQ+ leac ùr airson an uaigh aige ann an 2002 agus bidh iad a' cur blàth-fhleasg ùr air gach bliachdan rè Fèis-pròise Bhudapest.</p>

    </div>
  </div>
  <hr>
  <div class="row">
    <div class="col-md-2">
      <h2>1895</h2>
    </div>
    <div class="col-md-4">
      <img src="{{ site.baseurl }}/images/mios-eachdraidh-lcdt/Wilde.jpg" class="timeline-image"/>
    </div>
    <div class="col-md-6">

      <h4>Cùis-lagha Oscar Wilde</h4>

      <p>B' e bàrd agus sgrìobhaiche-dràma Èireannach a bh' ann an Oscar Wilde a sgrìobh an nobhail <em>The Picture of Dorian Gray</em> agus an dealbh-chluich <em>The Importance of Being Earnest</em>.</p>

      <p>Ann an 1895, aig àirde a soirbheachas, thog e casaid an aghaidh Morair Queensberry - athair a leannan, Morair Alfred Dougles - airson cliù-mhilleadh eucoireach.</p>

      <p>Rè a' chùis-lagha nochd fianais a thug a fhèisealachd am follais agus bha Wilde air a ghlacadh agus a dhìteadh gu dà bhliadhna de dh'obair chruaidh ann am prìosan.</p>

      <p>Nuair a chaidh a leigeil a-mach, ghluais e gu Paris, An Fhraing far an do chaochail e - agis aois 46 - ann am fògarrach agus bochdainn.</p>

    </div>
  </div>
  <hr>
  <div class="row">
    <div class="col-md-2">
      <h2>1919</h2>
    </div>
    <div class="col-md-4">
      <img src="{{ site.baseurl }}/images/mios-eachdraidh-lcdt/Hirschfeld.jpg" class="timeline-image"/>
    </div>
    <div class="col-md-6">

      <h4>Institut für Sexualwissenschaft</h4>

      <p>Chaidh an Institut für Sexualwissenschaft (Institiùd Rannsachadh Gnè) a stèidheachadh ann an 1919 le Dr. Magnus Hirschfeld ann am Berlin.</p>

      <p>Am broinn an institiùd bha leabharlann rannsachaidh le tasglann mòr, roinnean meidigeach, saigheòlais, agus eitneòlas agus oifis comhairleachadh pòsaidh agus gnè.</p>

      <p>Bha daoine tar-ghnèitheach a-measg luchd-obrach na h-institiùd, a bharrachd air na h-euslaintich agus thug an institiùd grunn leigheasan dha na h-euslaintich seo, a' toirt a-steach obair-lannsa daingneachadh gnè agus lèigheas bhrodagan.</p>

    </div>
  </div>
  <hr>
  <div class="row">
    <div class="col-md-2">
      <h2>1933</h2>
    </div>
    <div class="col-md-4">
      <img src="{{ site.baseurl }}/images/mios-eachdraidh-lcdt/Pink-triangle.jpg" class="timeline-image"/>
    </div>
    <div class="col-md-6">

      <h4>A' Ghearmailt agus Am Pàrtaidh Nàsach</h4>

      <p>Ann an 1933 chuir am Pàrtaidh Nàsach casg air buidhnean co-sheòrsach.</p>

      <p>Anns a' Chèitean 1933, bhrìs trùpairean a-steach do leabhar-lann an Institut für Sexualwissenschaft. Thog iad an cruinneachadh mòr de leabhraichean agus losg iad san t-sràid iad.</p>

      <p>Eadar 1933 agus 1945, bha timcheall air 100,000 fear air an cur an grèim airson co-sheòrsachd, agus bha mu 50,000 dhiubh air an dìteadh do phrìosan.</p>

      <p>Bha eadar 5,000 agus 15,000 fear air an cur gu campaichean-dùmhlachaidh, far an deach àireamh neo-aithnichte dhiubh a chur gu bàs.</p>

    </div>
  </div>
</div>
